ATATÜRK İLKELERİ VE İNKILÂP TARİHİ
ÇÖKÜŞE GİDEN YOL
Ortaçağ Avrupa’sı, uygarlığın sanat ve bilimlerinin çoğunda İslam dünyasının öğrencisiydi. Derken bu
ilişki değişiverdi. Daha Rönesans’tan önce Avrupalılar uygarlık sanatlarında kayda değer bir ilerleme göstermeye
başlıyordu. Yeni eğitimin boy vermesiyle İslam dünyasının bilimsel, teknolojik ve sonunda kültürel mirasını hayli
geride bırakarak büyük hızla yol aldılar.
Müslümanlar bu durumun farkına uzun zaman varamadı. Reform, Rönesans, teknolojik devrim adeta
İslam ülkelerinde fark edilmeden geçip gitti.
Hıristiyan âleminde Mağribi’lerin 1492’de son yenilgisi ve Rusya’nın Tatar egemenliğinden kurtuluşu
anlaşılabilir biçimde nihai zaferler olarak görüldü. 1554’te Astrahan’ın fethiyle birlikte Ruslar, Hazar Denizi
kıyılarına ulaştılar. Bunu izleyen yüzyılda, Karadeniz’in kuzey kıyısına ulaştılar ve geniş Müslüman topraklarını
Rusya İmparatorluğu’na bağlayan uzun fetih ve kolonileştirme sürecini başlattılar.
Oysa uygarlığın uzak sınırlarında bu olup bitenler İslamiyet’in merkezlerinde o kadar önemli
görülmüyor, ne olursa olsun, İslam’ın karşı koyulmaz ilerleyişi ve Hıristiyan âleminin bozgunu olarak görülen
süreçte, Haçlıların 13. yüzyılda Doğu Akdeniz’den bozguna uğratılarak çıkarılması, 1453 yılında İstanbul’un fethi
ve Türk ordularının Balkanlar’dan geçip Hıristiyanlığın imparatorluk kenti Viyana’ya doğru muzafferane
yürüyüşü gibi çok daha önemli ve merkezi zaferlerin gölgesinde kalıyordu.
Hıristiyanların ilerleyişi sürüyordu. Hıristiyanlar, sağda solda bazı başarılar kazanırken, 1571’de İnebahtı
deniz savaşında da kayda değer bir başarı kazanmayı bildiler. İnebahtı Avrupa’da nihai zafer ilan edildi. Bu
savaş, Osmanlı tarihine “bozgun” olarak geçti. Peki İnebahtı ne kadar değişiklik getirdi? Batı için büyük bir
silkiniş, Doğu içinse hafif bir ürperme. Büyük tehdit yerinde duruyordu.
16. yüzyılın sonlarında ve 17. yüzyılın başlarında Osmanlı ile İran arasındaki çekişme önemli boyutlara
ulaştı. İlgileri Doğudaki bu mücadeleye yönelen Türkler, 1606’da Avusturyalılar’la barış yapmak zorunda kaldı;
Zitvatorok Anlaşması, birkaç nedenle dikkate değerdi. Bu anlaşma, iki tarafın ortasında yer alan bir adada
görüşüldü. Belki daha da önemlisi, İmparatorun “padişah” olarak tanınmasıydı.
Müslüman dünya kâfir batıyı aşağılayadururken, Batı’nın gelişen silah ve savaş becerilerinden
bihaberdiler. Haçlıların Doğu Akdeniz’deki bu ilk başarıları, Müslüman kurmayları birtakım alanlarda Batı’nın en
azından silahlarının üstün olduğuna inandırdı. Gerekli çıkarım derhal yapılıp uygulandı. Batı ile Doğu arasında
yüzyıllar boyunca durmadan büyüyen bir silah ve savaş malzemeleri ticareti başladı.
Tehlike gerçekti ve büyüyordu. 15. yüzyılın sonunda Vasco da Gama Afrika’yı dolaşıp Hint Okyanusu’na
doğru yelken açmakla, Avrupa ve Asya arasında yeni bir deniz yolunu kullanıma sokuyordu. Deniz ticareti ile
birlikte, Osmanlı’ya büyük gelir getiren ticaret yolları değişiyordu. Avrupa, büyük hızla bu yeni deniz yolunu
kullanarak Asya’daki pazarları sarıyordu. 17. yüzyılda yeni ve Ortadoğu için çok daha tehlikeli bir durum belirdi.
Bu tarihten itibaren Asya’daki Avrupalılar artık orada yalnızca tüccar olarak bulunmuyordu. Zamanla sömürge
haline gelen üsler kuruyorlardı. Güçleri denizlerden limanlara hatta daha da içerilere yayıldıkça, Asya’da yeni
Avrupa imparatorlukları, Doğu-Batı ticaretinin hem kalkış hem de varış noktalarını denetim altında tutarak
Ortadoğu’yu fiilen çepeçevre sardılar. Üstelik tehlike Güney Asya’daki Batı Avrupa yayılmacılığından ibaret
değildi. Kuzey Asya’da da Rus yayılması vardı.
Serap BOZPOLAT AYAN
AİİT Güz Dönemi Ders Notları
2
Batının savaş alanındaki ve uzak denizlerdeki başarıları, daha az yankı bulan ama daha kapsamlı ve
önünde sonunda daha tehlikeli olacak Pazar zaferlerine eşlik ediyordu. Yeni Dünya’nın keşfi ve sömürüsü,
Hıristiyan Avrupa’ya ilk kez yüklü bir altın ve gümüş mevcudu kazandırdı. Bu yeni sömürgelerin verimli
toprakları, yeni ürünler yetiştirmelerine, hatta daha önce Ortadoğu’dan alınan kahve ve şeker gibi ürünleri
eskiden ithal ettikleri ülkelere ihraç etmelerine imkân verdi. Eskiden beri varolan el sanatları, Asya’nın ucuz
işgücü ve Avrupa’nın ticari becerilerinin ikili meydan okumasıyla karşılaştı.
Bu gelişmeler eski sorunları ağırlaştırdı, kapsamı büyüyen, karmaşıklığı artan yeni sorunlar –para,
maliye, finans sorunları ve nihayet ekonomik, toplumsal ve kültürel sorunlar- getirdi.
17. yüzyılın büyük bölümünde askeri güç dengesinde önemli bir değişiklik olmadı. Yüzyılın ortalarına
kadar Osmanlılar içerdeki ve doğu sınırlarındaki sorunlarla uğraşırken Avrupa da Otuz Yıl savaşlarına ve
sonuçlarına boğulmuştu. 1645’te Osmanlı ile Venedik arasında savaş başladı. 1682’de Osmanlı, Avusturya’ya
karşı yeni bir savaş açtı. Savaş 17 Temmuz–12 Eylül 1683’teki 2. Viyana Kuşatmasıyla doruğuna ulaştı. Kuşatma
Silahdar’ın sözleriyle “Osmanlı devletinin ortaya çıkışından beri benzeri görülmemiş, feci bir bozgundu.”
Viyana bozgununu bir dizi başka yenilgi izledi. 1686’da Budin’in kaybedilmesiyle Macaristan’daki bir
buçuk asırlık Osmanlı yönetimi sona erdi.
Osmanlıların Viyana’dan geri çekilmesi yeni fırsatlar doğurdu. 1684 yılının Mart ayında Avusturya,
Venedik, Polonya, Toskana ve Malta, Papa’nın kutsamasıyla Osmanlılara karşı çarpışmak için bir Kutsal İttifak
kurdular. Rusya da bu girişimi destekledi. Çar Petro yönetiminde Osmanlılara karşı savaştılar ve büyük başarılar
kazandılar. Çar Petro 1696’da Azak kalesini zaptetti. Bu sırada Türkler artık barışı konuşmaya hazırdı. Nihayet 26
Ocak 1699’da Karlofça’da Osmanlı İmparatorluğu ile Kutsal İttifak arasında bir barış anlaşması imzalandı.
Osmanlılar ciddi toprak kayıplarına uğramıştı. Ne savaş topyekûn bir yenilgi ne de anlaşma tam bir teslimiyetti.
Yine de askeri bilânço su götürmüyordu.
Karlofça Barışı, yenik bir Osmanlı İmparatorluğu’nun muzaffer Hıristiyan hasımları ile imzaladığı ilk
barış anlaşmasıydı. Aslında bu yeni bir durum değildi fakat önceki yenilgiler güç dengesini pek etkilememişti.
Karlofça Barışı, alınacak iki dersi de beraberinde getirdi. İlki askeriydi. Daha karmaşık olan ikinci dersse
diplomatikti ve görüşme sürecinde öğrenilmişti.
18. yüzyılın ilk yarısında mücadele kesin sonucuna ulaşmamıştı, hatta Osmanlılara bazı kazançlar bile
getiriyordu. Osmanlılar 1710 ve 1711’de Ruslar’a karşı önemli bir zafer kazandılar, Rusya 1711’deki Prut
Anlaşmasıyla Azak yarımadasına geri vermek zorunda kaldı. Fakat Venedik’e ve Avusturya’ya açılan başka bir
savaş yeni bir yenilgiyle ve 1718 yılında yapılan Pasarofça Anlaşmasında belgelenen yeni toprak kayıplarıyla
sonuçlandı.
Sorun bir ara ileri sürüldüğü gibi çöküş değildi. Osmanlı Devleti ve askeri gücü, geleneksel ölçülerle,
olabildiğince iyi işliyordu. Başka birçok alanda olduğu gibi burada da iki taraf arasındaki güç dengesini
değiştiren, Avrupa’nın icat ve deneyleriydi.
Modernleşme süreci bu sınırlı anlamda bile hiç de kolay değildi. Suçlandı, karşı konuldu, kesintiye
uğradı.
Osmanlıların kuzeydeki başlıca iki düşmanı Avusturya ve Rusya arasındaki rekabet, Osmanlı’yı bir süre
için rahatlattıysa da 1768-1774 yılları arasında Osmanlı Rusya’nın elinden bir dizi yenilgiye uğradı. Sonuç,
Ruslar’a denizlerde dolaşım hakkı ve dolaylı olarak Osmanlı İmparatorluğu’nun iç işlerine karışma hakkı tanıyan
1774 Küçük Kaynarca Anlaşması’yla tescil edildi. Kırım kaybedilmişti. Müslüman-Türk nüfus ve toprakların
Serap BOZPOLAT AYAN
AİİT Güz Dönemi Ders Notları
3
Hıristiyan egemenliğine bırakılmasının ilk –ama kesinlikle son olmayan- örneğiydi bu. Belli ki yeni tehditlere
karşı yeni önlemler almak gerekiyordu.
Artık bir şeylerin iyi gitmediği açıklık kazanmıştı ve yöneticilerin içinden ve hatta dışından gitgide daha
çok insan bunun farkına varıyordu. Daha da kötüsü, Avrupa’nın kendilerinden daha başarılı olduğunun ve bunun
kendilerini sonuç olarak daha zayıf ve tehlikeye açık bir duruma soktuğunun farkına varmaya başladılar.
Sorulacak soru açıktı: Nerde hata yaptık? Neyi yanlış yapıyoruz? Onlar neyi doğru yapıyorlar?
18. yüzyılda uzman olarak adlandırabileceğimiz Batılılar Osmanlı topraklarına gelmeye başladı. Bu
durum Müslümanları, yeni bir düşünceyle karşı karşıya getirdi: İnsan o güne kadar hakir görülen kâfirlerden bir
şeyler öğrenebilirdi. Daha da şaşırtıcı olan yenilik ise doğudan batıya yolculuktu.
Avrupalı güçler, uzun süredir başka yerlerde olduğu gibi İslam ülkelerinde de sürekli elçi
bulunduruyordu. İslam devletleri bunu yapmadı. 18. yüzyılda ise durum tepeden tırnağa değişti. Çok sayıda özel
görevli kendi devletlerinin yaşadığı sorunları aşabilmek ve düşmanlarını bertaraf etmek için yararlı olabilecek
her ne olursa gözlemleme, öğrenme ve özellikle de haklarında rapor yazma talimatıyla Avrupa’ya gönderildi.
(1721-1792)
OSMANLI DEVLETİNDE ISLAHAT HAREKETLERİ
Islahat Hareketlerinin Genel Karakteri
Osmanlı Devletinde geleneksel bazı alışkanlıkları kırarak yeniliklere yönelme düşüncesinin ilk denemesi
1727 yılında kitap basım tekniğinin Türklerce de uygulanmasıdır. Gerçi çok daha önceleri, gayrimüslim
yurttaşlar bu tekniği kendi kültürleri için kullanmışlarsa da kitap basımının Avrupa'da başlamasından 250 yıl
sonra Türklerce benimsenmesi büyük bir eksikliktir. Kaldı ki basımevinin Türk kültürünün hizmetine
sokulmasıyla büyük bir reform yapılmış sayılmaz.
Yine de ilerleyen Batının en önemli kültür buluşlarından birinin çok gecikmeli de olsa Osmanlı yaşamına
girmesi sevindiricidir. 18.yüzyıl sonunda askeri iki mühendis okulunun kurulması, Batının teknik ilerlemesinin
kabul edildiği anlamına geliyor. Ama, asıl reform çağı, Osmanlı Devletinde büyük hükümdar III. Selim ile başladı
(1789-1807). Arada bir bazı ufak kesintilere rağmen ıslahat çabaları çeşitli alanlarda, devlet sona erinceye kadar
sürmüştür. Bu durumda ilk saptama, Osmanlı ıslahat hareketinin çok uzun sürmesidir. 150 yıl kadar sürüp de
belli başlı ve toplumu kurtarıcı somut hiçbir sonuca ulaşamayan ve tamamlanamadan biten başka bir reform
hareketine rastlamak zordur.
Bu sonucun alınmasına yol açan baş sebep, Osmanlı ıslahat hareketlerini yürütenlerin belki birkaç kişi
dışında gerçek anlamıyla ileri bir toplum modelinin hangi esaslara dayandığını kavrayamamaları olmuştur.
Büyük aydın ve yurtsever Namık Kemal'in (1840-1888) dediği gibi, Osmanlı dönemindeki reformların temel
amacı "devleti" kurtarmaktı. Birey, yani insan, ikinci, hatta üçüncü plana itilmişti. Hedef "devletin"
parçalanmaktan kurtulması, tekrar eski gücüne hiç olmazsa yaklaşmasını sağlamaktı. Durum böyle olunca ve
devletin onu yaratan asıl insan ögesinden soyutlanıp sadece dayandığı dinsel temellerin biraz
"liberalleştirilmesi" ile kurtulacağı sanılınca, bütün çabalar bu yöne doğru yönelmiştir. Nedir bu çabalar:
• İlk planda göze batan, Osmanlı ordularının, bir zamanlar titrettiği Batı karşısında sürekli yenilmesidir.
Bunu önlemek için ilk büyük reformlar "orduyu" düzeltmek isteğini gerçekleştirme yolunda başladı. Ordunun
toplumun içinden çıkan bir kurum sayılması gereği ve ona can veren asıl ögenin insan olduğu unutuldu. Evet, bir
"insan" olarak "subay" yetiştirildi. Ama esas "iyi" bir meslek adamının yetiştirilmesiydi. Orduyu yüceltip
Serap BOZPOLAT AYAN
AİİT Güz Dönemi Ders Notları
4
yükseltecek asıl ögelerin, bütün ulusu oluşturan insanların siyasal, toplumsal ve kültürel açıdan teker teker
düzeltilmesi işi bir yana bırakıldı.
• Ülkenin en verimli ve zengin yerlerinde yaşayan gayrimüslim yurttaşlar ulusçuluk akımının da
etkisiyle bağımsızlık için ayaklanmışlardı. Reformların ikinci amacı, bir zamanlar devlete sadık olan bu insanların
yine aynı duruma getirilmesiydi. Devlette 19. yüzyıl boyunca gerçekleştirilen hukuk reformlarının ilk amacı bu
yurttaşları tekrar "devlete" kazandırmayı amaçlıyordu. Ulusal devletlerin vazgeçilmez bir biçimde dünyaya
yayıldığı ve bunlara bireyin özgürlüğünün temel olduğu ilkelerin yerleştiği gerçeği bir türlü anlaşılamamıştı.
• Yapılan reformların "İslamiyetle bağdaşıp bağdaşmadığı" en önemli çekişme noktasıydı. Hem din
esasları içinde kalınacak, hem de çağdaşlaşılacaktı. Devlet-din-özgürlük arasındaki farklılık göze çarpmıyordu. Bu
nedenle de bazı aydınlar körü körüne bir Batı taklitçiliği içine girmişti. Bazı aydınlar da buna tepki olarak
geleneksel İslam içinde kalmanın tek çıkar yol olduğuna inanmıştı. Batıcı aydınlar, yüzlerce yıllık acı deneylerden
sonra ulaşılan noktada "bireyin" eksen olduğunu, devletin varlık sebebinin "bireye her türlü özgürlüğü
sağlamak"ta yattığını, "insan"ın girişim özgürlüğü ile değer yaratıcı ve üretken bir düzeye erişilebileceğini
kavrayamamışlardı. Böylece toplum içinde bir yandan Batıyı anlamayan "Batıcılar", diğer yandan Anadolu
Selçukluları dönemindeki İslam uygulamalarını bile din dışı sayabilecek aşırı "İslamcılar" türedi. Egemenliğin
temelini ulusa dayandırmak düşüncesi ise her iki yan için de kabul edilmez bir ilke idi. Padişahlar da bu iki tür
grup arasında gidip geldiler.
• Bütün bu çalkantılara rağmen sözünü ettiğimiz 150 yıl içinde Türk toplumuna ister istemez bazı yeni
düşünceler girmiş; pek kavranılmasa bile özellikle siyasal özgürlüklerin değeri iyi kötü sezilmeye başlanmıştır.
Yukarıda söylediklerimiz Islahat Döneminin özelikleridir. Şimdi bu özeliklerle örülmüş dönemde neler
yapılmıştır, yahut daha yerinde bir deyişle "neler yapılmaya çalışılmıştır?” Kısaca gözden geçirelim.
Islahat Hareketlerinin Gelişim Çizgisi
Yukarıda söylediklerimize rağmen, Osmanlı Islahat Hareketi genel çizgisi itibarıyla tutarlı bir grafik
gösterir. Bu çizgiyi şu başlıklarla çizebiliriz: İlkönce ordunun yetersizliği ve Batı teknolojisinin ve eğitiminin
orduyu sokulması reformun da başlangıcıdır. Ardından, iyice bozulan toprak düzeninin kaldırılması, ayanlığın
tasfiyesi ile merkez yönetiminde çağdaş bazı değişikliklere gidilmesi, bürokrasinin düzeltilmesi, yurttaşlara can,
mal, ırz güvencesi verilmesi, yerel yönetimlerde ıslahat, çağdaş bir eğitim sisteminin kurulmaya çalışılması, yeni
yetişen aydınların padişahın mutlak gücünü yavaş yavaş tartışma konusu yapmaları, Osmanlı Devletinin
anayasalı bir monarşi durumuna gelmesi...
Bu çizgi dosdoğru, sağlam bir ilerleme göstermedi. Arada kırıklar, bozukluklar, geriye dönüşler yaşandı.
Bu dönemleri kısaca şöyle açıklayabiliriz:
Islahat Hareketlerinin Evreleri
III. Selim ve II. Mahmut Dönemi
Yukarıda sözünü ettiğimiz III. Selim, devletteki bozuklukları iyi teşhis etmişti. O, geniş kapsamlı bir
düzeltim istiyordu. Ulaşmak istediği düzene "Nizam-i Cedit=Yeni Düzen" adını vermesi, bu özleminin bir
ifadesidir. Ama onun bu düşüncelerini gerçekleştirebilecek bir kadro yoktu çevresinde. Sebep, kötü eğitim
sistemi idi. Birkaç iyi niyetli aydınla bazı yeniliklere girişti. Oldukça modern ve girdiği savaşlarda başarı gösteren
bir ordu kurdu; diplomatik temsilciliklerimizi ilk kez o açtı. Daha yapmak istediği pek çok iş varken, eski düzen
yandaşlarınca bir ayaklanma sonucu devrildi. Ardından, yenilik düşmanlarının başa getirdiği kardeşi IV. Mustafa
tarafından öldürüldü (1808). Ancak, bazı ileri görüşlü kişilerin yardımıyla bu padişah da devrildi. Bu işi yapan bir
Serap BOZPOLAT AYAN
AİİT Güz Dönemi Ders Notları
5
ayandı (Alemdar Mustafa Paşa). Bu kişi Osmanlı Devleti içinde feodal güçlerle padişah arasında bir yetki
bölümlenmesi ile tekrar bir canlanma başlayacağını umuyordu. Tahta çıkardığı II. Mahmut (1808-1839) ise
Osmanlı tarihinin en büyük hükümdarlarından biri idi. Padişahla ayanlar arasındaki bir yetki bölüşülmesinin,
sonunda merkez gücünü ortadan kaldırıp devletin parçalanmasına yol açacağı bilincinde idi. Bu nedenle
Alemdar'ın ona diğer ayanlarla birlikte imzalattığı ve tarihe "Sened-i İttifak" adıyla geçen belgeyi hiç dikkate
almadı. Alemdar da ortadan kaldırıldı.
II. Mahmut, amcası III. Selim'in hedeflerini kavramış ve onları gerçekleştirilmesi için neler yapılması
gerektiği üzerinde sağlam düşünceler üretmişti. İlkönce ona engel olmak isteyenleri ortadan kaldırmak
gerekliydi. Bunlar başlıca ayanlar ile yeni ordu istemeyen yeniçeriler idi. Bu hükümdar, büyük iç ve dış zorluklara
rağmen yılmadı. Ayanların siyasal güçlerini yok etti. Ama ekonomik güçlerini ortadan kaldıramadı. Yine de bu,
merkezi devletin gücünü arttıracak bir yoldu. 1826 tarihinde Yeniçeri Ocağı kaldırıldı. Ardından, 16 .yüzyıldan
beri değişmeyen merkez örgütüne yeni bir biçim verdi. Osmanlılarda sadece devlet işlerini -yargı dışındagörecek uzmanlaşmış kişiler yetişmemişti. Bu nedenle devlet birimleri dağınıktı. Bir yüksek memur, bazen
komutanlık eder, ardından yönetim işleriyle görevlendirilir, sonra da vergi sorumlusu yapılabilirdi. II. Mahmut
tarihimizde ilk kez devlet işlevlerini birbirinden ayırdı. Bakanlıkları kurdu. Her bakanlığı kendi görev alanına göre
örgütledi.
II. Mahmut, durmadan ayaklanan gayrimüslim yurttaşları devlete tekrar bağlamanın yollarını
araştırıyordu. Bunun da bir hukuk reformundan geçtiğini anlamıştı. Gayrimüslimler gerçi her açıdan güvenlik
altındaydılar; ama Müslüman yurttaşlarla eşit değil erdi. Daha fazla vergi öderler, devlet işlerine
karıştırılmazlardı. Padişah büyük bir eşitlik reformu hazırlarken, bu önemli işi yürütecek memurların durumunu
düzeltmek ihtiyacını duydu. Memurlar, sizlere yukarıda anlattığımız gibi padişahın kulu sayılıyor ve tam bir can
ve mal güvensizliği içinde bulunuyorlardı. Ayrıca düzgün bir aylık sistemleri yoktu. II. Mahmut, memurları
bugünküne benzer statüye kavuşturdu. Onların "kul" olarak görülmelerini ortadan kaldırdı. Canlarını ve
mallarını, hazırladığı bir yasa ile güvence altına aldı. Onlara düzenli aylıklar bağladı. Ardından asıl büyük
reformunu yapacağı sırada genç sayılacak yaşta öldü.
Postadan itfaiyeye, polisten modern askeri okullara ve tıbbiyeye kadar bugünkü pek çok kurumumuzun
temelini atan bu büyük padişah aynı zamanda korkunç dış sorunlarla uğraşmıştır. 1806-1812 Türk-Rus Savaşı
sonunda Sırbistan onun zamanında özerk oldu. Yunan ve Arnavutluk ayaklanmaları yine bu padişah zamanında
çıktı. 1828-29 Türk-Rus Savaşı sonunda ağır bir yenilgi ile, Yunanistan'ın bağımsızlığını kabul etmek zorunda
kaldık. Ardından ayaklanan Mısır valisi Mehmet Ali Paşa ve Arap ulusçuları olan Vahhabilerle uğraştı. Bütün bu
zorluklara rağmen Osmanlı tarihinin en reformcu padişahı sanını almıştır.
Tanzimat Döneminin Açılması
II. Mahmut'un ölümünden sonra başa geçen oğlu Abdülmecit (1839-1861) babasının yolundan daha
hızlı adımlarla gitti. Rusya karşısında bizi destekleyen İngiltere ve Fransa'nın da özendirmesiyle çıkardığı iki
büyük ferman İslam tarihinde çok önemli yenilikler sayılır.
3 Kasım 1839 günü ilan edilen "Tanzimat Fermanı" ile devletin içine düştüğü durumdan kurtulmanın ilk
çaresi olarak yurttaş ile devlet arasındaki ilişkiyi tekrar sağlamlaştırmak olduğu belirtiliyor. Bu nedenle iyice
yozlaşmış adalet işleri bir düzene kavuşturulacaktır. İlk kez bütün yurttaşlara yaygın bir ceza yasası yapılacaktır.
Yurttaşlar, istisnasız bu yasaya göre suç sayılan eylemlerinden dolayı yargılanıp, yine sadece yasada olan
cezalara çarptırılacaklardır. Yargılamalar bağımsız yargıçlarca ve açık olarak yapılacaktır. En önemlisi, yüzlerce yıl
ölüm cezası verme hakkını bile elinde tutan padişah -hiçbir halk hareketi, ihtilal vb. olmadan- salt kendi isteği ile
bu yetkisinden vazgeçmektedir. Diğer yandan bağımsız mahkemelerin verdiği yasal idam cezaları ise padişahça
onaylanmadan yerine getirilmeyecektir. Bu fermanda vergi adaletinin sağlanması, askerlik süresinin kısaltılması
Serap BOZPOLAT AYAN
AİİT Güz Dönemi Ders Notları
6
gibi başka ilkeler de konulmaktaydı. Ama bunlar içinde en önemlisi ilk söylediklerimizdi. Bir de yasaların
yapılması padişahın veya vekillerinin keyiflerine bırakılmamakta, bir uzmanlar kurulunun hazırladığı tasarıların
yasalaşabileceği de bildirilmektedir.
Hukuk devleti, yurttaşını rahat ve huzur içinde yaşatan, onun canını, malını ve onurunu koruyan,
egemenliğin kaynağını yurttaşa dayandıran ve onu bütün özgürlüklerle donatan devlettir. Hukuk devleti
demokrasinin önkoşuludur. Hukuk devletinin ilk ve en önemli varlık temeli ise içinde yaşayan bütün insanlara
can güvencesi vermesidir. Bu da ancak yasaya uygun davranılmak, adil bir biçimde yargılanmak ile sağlanır.
Diğer koşullar bunun ardından gelirler. İşte Tanzimat Fermanı ile bütün Osmanlı yurttaşlarına hukuk devletinin
bu ilk ve belki en önemli ilkesi tanınmış oluyordu. Padişahın ceza verme yetkisinden vazgeçmesi de bu adımın
sağlamlığını artırmaktadır.
Abdülmecit 28 Şubat 1856 tarihinde, sona eren ve zaferimizle sonuçlanan Kırım Savaşında İngiliz ve
Fransız devletlerini iyice yanına çekebilmek için aslında çoktan beri yapmayı da düşündüğü ikinci reformunu
"Islahat Fermanı" adıyla ilan etti. İşte bu Ferman İslam hukukuna büyük bir yenilik getirmektedir. Müslüman
olan ve olmayan yurttaşlar arasında yasalar karşısında tam eşitlik sağlanmaktadır. Gayrimüslim yurttaşlar artık
modern bir hukuk devletinde olduğu gibi her bakımdan yasalar karşısında eşit olacaklardı. Vergi adaletine
kavuşacaklar, devlet hizmetine de alınacaklardı.
Tanzimat döneminin değerli devlet adamları bu ilkelerin uygulamaya geçirilmesi için, şeriatın
düzenlemediği konularda Batıdan yasalar almaya başladılar. Böylece hukuk alanında Batıya açılma da başladı.
Diğer yandan, İslamiyetin kesin olarak koyduğu kurallara hiç dokunulmadı. Böylece hukuk iki başlı bir duruma
geldi. Diğer yandan Tanzimatçılar, Türk toplumunun geri kalmışlığında en önemli rolü oynayan eğitim sorununa
de el attılar. II. Mahmut'a kadar devlet, eğitim işleriyle hiç ilgilenmezdi. II. Mahmut bu alanda yenilikler yaptı.
Tanzimatçılar eğitim atılımlarını hızlandırdılar. Yeni orta öğretim kurumları ile yüksek okullar açıldı. Ama
doğrudan doğruya din eğitimi veren medreselere de dokunulmadı. Böylece eğitim alanında da çift başlı bir
düzen oluştu.
Meşrutiyet Döneminin Açılması
Bütün bu düzeltimler özlenilen sonuçları veremiyordu. Her şeyden önce, bağımsızlık isteyen
gayrimüslim yurttaşları bu isteklerinden vazgeçirmek mümkün olmuyordu. Bazı hukuk reformları ile ulusçuluk
duygusunu bastırma girişimi çıkar yol değildi. Avusturya gibi çok güçlü bir devlet, içinde barındırdığı uluslarla
aynı dinden olduğu halde, örneğin Macarların ayaklanmalarıyla başa çıkamamış, sonunda onlara çok geniş bir
özerklik tanımak zorunda kalmıştı. Diğer uluslar için de durum aynıydı. Osmanlı Devleti ise hem ekonomik ve
kültürel açıdan Avusturya ile karşılaştırılamayacak derecede zayıftı, hem de ayaklanan uluslar zaten
Hıristiyandılar. Hemen bütün Avrupa'nın desteği arkalarında idi. İşte bu nedenlerle dış felaketler birbirini izliyor,
yapılan düzeltimler bir türlü istenilen sonuçları veremiyordu. Bu durumda, Tanzimat döneminde yetişen ve Batı
siyasal sistemini bir ölçüde kavramış sayıca az bir aydın grubu yeni bir kurtuluş çaresi önerdi: O zamana kadar
yapılan reformlarda siyasal bir nitelik yoktu. Halkın egemenliğe ortak edilmesi, siyasal özgürlüklerle donatılması
düşünülmemişti. Osmanlı Devletinde belki bir ölçüde can güvenliği sağlanmıştı; ama halk yönetime
katılamıyordu. Bu imkan verilirse çeşitli uluslar yönetime katılacaklar, böylece bir "Osmanlılık" ruhu doğacak,
her türlü özgürlüğe sahip olan insanlar devletin birliğini bozma düşüncesinden uzaklaşacaklardı. Halbuki
Abdülmecit'in ölümünden sonra tahta çıkan Abdülaziz (1861-1876) böyle bir gelişmeye taraftar değildi. Sadece
yerel yönetimler düzenlenirken halkın da birkaç temsilci seçmesine razı olmuştu. Özgürlük, parlamento gibi
sözler bu padişaha çok ters geliyordu. Böylece 1870 yılına doğru Türk tarihinde ilk kez siyasal özgürlükler
uğrunda bir mücadele başladı. Genç Osmanlılar adı verilen aydınlar grubunun düşünce düzeyinde yaptığı
mücadeleyi padişah hoş karşılamadı. Halbuki bu aydınların tek istedikleri, padişahın yanında halkın seçtiği bir
meclisin bulunup yönetime katılmasıydı. Cumhuriyet düşüncesi bu aydınlara tamamen yabancı idi.
Serap BOZPOLAT AYAN
AİİT Güz Dönemi Ders Notları
7
Baskı altında bunalan aydınlar gizli bir mücadele yürütürken Balkanlarda yine büyük huzursuzluklar
çıkıyordu. Bulgarlar da ayaklanmıştı. Sırbistan’la savaş başlamıştı. Bütün bu olaylar cereyan ederken 1853
yılından beri dışarıdan borç para alan devlet iflas ettiğini bildirmişti. Borçlarını ödeyemeyecekti. Bu olumsuz
gelişmelerden padişah sorumlu tutuldu. 1876 yılında artık tam anlamıyla düzenli bir ordu haline gelmiş silahlı
kuvvetler ile sivil aydınların işbirliği sonucunda Abdülaziz tahttan indirildi. Abdülaziz'in yerine geçirilen V. Murat
aydın bir hükümdardı. Ama kısa bir süre sonra akıl hastalığına tutulduğu için aynı yıl o da tahttan indirildi ve
yerine veliaht Abdülhamit Efendi, Sultan II. Abdülhamit adıyla tahta çıktı.
Birinci Meşrutiyet
II. Abdülhamit tahta çıkarken yurttaşların yönetime katılmalarını sağlayacak bir anayasa kabul ve ilan
edeceğine söz vermişti. Böylece aydınların dileği yerine gelmiş olacaktı. Gerçekten bu hükümdar hemen bir
anayasa hazırlattı. Bu anayasa, Fransa'da yahut başka Avrupa toplumlarında olduğu gibi halkın baskısı sonunda
ilan edilmemişti. Sadece ufak bir grup asker ve sivil aydının isteği üzerine hazırlanmıştı. Anayasayı yapan güç,
egemenliği kesinlikle elinde tutan padişah olduğu için onu değiştirmek ve kaldırmak hakkı da hükümdara aitti.
23 Aralık 1876'da ilan edilen Anayasa (Kanun-i Esasi) aslında özgürlükçü bir rejim getirmiyordu.
Egemenlik kayıtsız-şartsız Osmanlı ailesine aitti. Padişahın yetkileri Şeriat çerçevesinde mutlaktı. Osmanlı
yurttaşlarının siyasal parti kurma ve toplantı özgürlükleri yoktu. Birkaç temel özgürlüğün ise sınırlanma
çerçevesi çizilmemişti. Tek yenilik bir kanadını halkın (Heyet-i Mebusan), diğer kanadını padişahın (Heyet- i
Ayan) seçtiği bir parlamento kurulmasıydı. Ama bu parlamentoya yasama yetkisi verilmemişti. Yürütmeyi
denetleme işi de padişahındı. Bu meclisler birer danışma kurulu gibi idiler. Kanun tasarılarını görüşür ve
üzerinde düşüncelerini söylerlerdi. Yasama yetkisi padişaha aitti. Yine hükümeti kuran, görevden alan padişahtı.
Yargı güvenliği kesin değildi. Bu bakımdan anayasa Tanzimat Fermanı'nın bile gerisine düşüyordu.
Anayasa ilan edildikten kısa bir süre sonra, 1877-78 Osmanlı-Rus Savaşı (93 Harbi) başladı. Bu
19.yüzyıldaki dördüncü Rus savaşıydı. Savaş, Balkan sorunlarından çıkmış ve bütün büyük devletler bizi yalnız
bırakmışlardı. Rus orduları İstanbul'a (Yeşilköy'e) kadar geldiler. Doğuda da Erzurum önlerine ulaştılar.
İstanbul'u Ruslara kaptırmak istemeyen İngiltere ile diğer büyük devletlerin baskısı altında Ruslar bizimle ağır bir
önbarış (Ayastefanos önbarışı) imzalayıp çekildiler. Bu barış ile Osmanlı Devletinin Balkanlardaki varlığı
neredeyse sona eriyordu. Bu önbarış aynı yıl Berlin'de biraz değiştirildi, koşulları hafifletildi. Ama artık
Balkanlarda sadece Makedonya ile Arnavutluk ve Bulgaristan'ın ufak bir bölümü bize bırakılmıştı. Doğuda ise
Kars, Ardahan ve Batum Ruslara verilmişti. Bize bağlı gözüken Sırbistan, Romanya, Karadağ da tam bağımsız
olmuşlardı. Bosna-Hersek, Avusturya-Macaristan İmparatorluğunun yönetimine konulmuştu. Bulgaristan ise
tam bağımsızlığa yakın bir statü almıştı. Ayrıca Kıbrıs Adasının yönetimi de İngilizlere bırakılmıştı.
İstibdat Dönemi
Yenilgi sırasında Mebuslar Meclisinde hükümet ağır eleştirilmişti. Bu ağır hezimetin sorumluları
aranmıştı. Bunun üzerine II. Abdülhamit her iki meclisi de tatil etti (1878) ve 30 yıl boyunca bir daha toplamadı.
Doğrudan doğruya kişisel yönetim kuruldu. Devleti bir ölçüde parçalanmaktan kurtarmaya çalıştı ise de Doğu
Rumeli, Mısır, Girit gibi yerlerin de yitirilmesini önleyemedi. Bu arada II. Abdülhamit dış borçları ödemeye
çalıştı. Alacaklı devletlerin "Düyûn-i Umumiye" (Genel Borçlar Yönetimi) adı altında uluslararası bir örgüt
kurarak, devlet gelirlerine el atmalarını da önleyemedi. Bu arada tamamen Batı esaslarına göre öğretim yapan
pek çok okul kurdu. Öyle ki, Cumhuriyet dönemine kadar en fazla okul bu hükümdar zamanında açılmıştır.
Bu yönetim sıkılığına rağmen işler iyi gitmiyordu. Yeni kurulan Almanya bize yanaşmaya başlamıştı. Bu
da İngiltere'yi kızdırıyor ve Rusya ile birlikte hareket etmeğe başlıyordu. Balkan devletleri ise Makedonya'da
durmadan çete savaşları çıkartıyorlardı. Mali bakımdan iflas sürüyordu. İşte II. Abdülhamit'in açtığı okullardan
Serap BOZPOLAT AYAN
AİİT Güz Dönemi Ders Notları
8
yetişen yeni bir kuşak bu gidişi hiç de iyi görmüyordu. Onlar özellikle boğucu istibdat yönetimi altında hiçbir
gelişme olamayacağını ileri sürüyorlardı.
II. Abdülhamit'in açtığı okullar arasında bir hayli askerî nitelikte olanlar da vardı. Bu okullarda gençler
daha rahat yetişme imkânı buluyorlardı. Zira okul komutanları arasında gidişten hoşnut olmayanlar,
öğrencilerinin olumlu düşünceler üretmelerini hoş karşılayabiliyorlardı. Bu nedenle, mezun olan genç subayların
hemen hepsi padişahın istibdat rejimine karşı idiler. Gittikleri yerlerde bulunan ve aynı düşünceleri paylaşan
diğer aydınlarla buluşup gizli dernekler kuruyor ve özgürlük mücadelesini yeraltında yürütmeye çalışıyorlardı.
Bu aydınlar Jön Türkler olarak tanındı. 1875-1885 yılları arasında doğan ve 19. yüzyıl sonlarında artık görev
alacak niteliklere erişen bu gençlerin güttükleri muhalefet çığ gibi büyüyordu. Giderek, bütün gizli dernekleri
çatısı altında toplayan bir başka büyük örgüt kuruldu: "İttihat ve Terakki Cemiyeti". Bu cemiyet, Türk tarihinin
en önemli olaylarının bir bölümünü ya hazırlamış ya da dolaylı da olsa onların doğmasına yol açmıştır. Bu
cemiyet mensupları özellikle Makedonya'da çok rahat çalışıyorlardı. Zira sürekli olarak Balkanlı ulusların çete
savaşlarına sahne olan bu ülke parçasındaki huzursuzlukların giderilmesi için hükümet en seçme askeri birlikleri
oraya gönderiyordu.
Makedonya'da iyice güçlenen cemiyet, arasına II. Abdülhamit'in her yana korku salan hafiyelerini
sokmuyor, amacına erişmek için gizlice çalışıyordu. 20. yüzyıl başında bütün dünya dengesini altüst eden
Almanya'nın İngiliz çıkarlarını büyük ölçüde tehdit etmesi ve bu arada Osmanlı Devletine yanaşması Rusya'nın
işine geldi. O zamana kadar Rusya'yı Osmanlı Devleti üzerinde iddia sahibi olmasını önleyen İngiltere şimdi, gizli
bazı antlaşmalarla, başta İstanbul olmak üzere Rusların göz diktiği her yerin onlara verilmesine razı gelmişti.
Zira, Osmanlı Devletine yanaşacak bir Almanya, oradaki güçsüz Rusya'dan daha tehlikeli olacaktı. İngiltere bu
yolla, Balkanlar üzerindeki Rus çıkarlarının doğuracağı tehlikeden rahatsız olan Avusturya-Macaristan
İmparatorluğu ile onun bağlaşığı durumunda bulunan Almanya'yı da Rusya ile karşı karşıya getirmiş
bulunuyordu.
İkinci Meşrutiyet
Bu ince siyasal pazarlıklarda üzerinde ödün verilen öge ise Osmanlı Devleti idi. O dönemin en güçlü
devleti İngiltere, Osmanlı Devletinin parçalanmasını artık onaylıyordu. İşte Alman gizli servisleri bu haberi genç
subaylara ulaştırdılar. II. Abdülhamit'in ürkek ve ihtiyatlı siyasetini yersiz bulan ve ancak yeniden anayasalı bir
monarşiye dönülmekle yurdun kurtarılacağına inanan İttihat ve Terakki'nin asker üyeleri 1908 Temmuz ayı
içinde Saraya başkaldırdılar. Padişahın bu hareketi bastırma girişimleri işe yaramadı. Sonunda II. Abdülhamit,
1878 yılından beri kapalı bulunan parlamentoyu (Meclis-i Umumi) yeniden toplama kararı aldı. Bunun için de
Mebus seçimlerinin yapılmasını irade etti (23 Temmuz 1908). Böylece tarihimizde "İkinci Meşrutiyet" adı verilen
dönem açılmış oldu.
İttihatçılar padişahın kararını sevinçle karşıladılar. Sultana karşı bir sempati doğdu. Seçimler yapıldı ve
parlamento kuruldu. Ama anayasadaki eksiklikler dolayısı ile hükümet padişaha bağlıydı. Halkın temsilcileri olan
Meclis-i Mebusan'ın hiçbir yetkisi yoktu. Böylece bir siyasal bunalım doğdu. Genç subayların genellikle Alman
yandaşı olduğunu ve şimdi Osmanlı Devletinin belki güçleneceğini düşünen İngilizler, ordudaki alaylı-okullu
subay ayrımını kışkırttılar. Ayrıca meşrutiyetin şeriata aykırı olduğunu ileri süren kışkırtmalar yaptılar. Özellikle
Kıbrıs'ta yetiştirdikleri "Derviş Vahdeti" adlı bir İngiliz casusu, sözde şeriatçı gibi görünerek, "Volkan" adıyla
yayınladığı gazetede gericilik çığırtkanlığı yapıyordu. Sonunda bu kışkırtmalar ürününü verdi. 31 Mart 1909'da
(düzeltilmiş takvime göre 13 Nisan'da) İstanbul'da büyük bir gerici ayaklanma patlak verdi. Padişah bu
ayaklanmanın çıkmasında bir etken olmamıştı. Ama emrindeki büyük muhafız gücünü de ayaklanmanın
bastırılması için kullanmadı.
Serap BOZPOLAT AYAN
AİİT Güz Dönemi Ders Notları
9
Ayaklananlar, meclisleri bastılar; bazı gazetecileri ve subayları şehit ettiler. Bu olay İttihat ve Terakkinin
merkezi olan Selanik'te duyulunca, ordu harekete geçti. Acele bir askeri kuvvet İstanbul'a gönderildi (Hareket
Ordusu). Ayaklanma hemen bastırıldı. Elebaşları ağır cezalara çarptırıldılar. Meclisler yeniden toplandı ve o
günün koşulları içinde suçlu gibi görünen II. Abdülhamit'i tahttan indirdi. Yerine V. Mehmet Reşat geçirildi.
Unutmayalım: Devlet sona erinceye kadar anayasayı değiştirme yetkisi padişahındır. 31 Mart olayını
bastıran ve yeni padişahı tahta çıkaran İttihatçılar, ona anayasada değişiklikler yapılması için önerilerde
bulundular. Zaten her işe kayıtsız kalan yaşlı yeni Sultan bu istenilenleri yerine getirdi. Anayasada gerçekten
olumlu değişiklikler yapıldı. Her şeyden önce siyasal örgütlenme ve toplantı hakları yurttaşlara tanındı. Böylece
Türk demokrasi tarihinde gerçek anlamıyla siyasal partilerin kurulması dönemi de açılmış oldu. Ayrıca, Meclis-i
Mebusan'ın yetkileri artırıldı; hükümetin Meclise karşı sorumluluğu kabul edildi. Padişahın yasama yetkisi
daraltıldı. Yargı güvensizliği yaratan hüküm kaldırıldı. Daha başka değişiklikler yanında en önemlileri bunlardır.
Artık Osmanlı toplumu demokrasi yolunda ilerleyebilirdi.
Ama bu sadece kuramsal bir dilekti. 30 yıl yeraltında, gizli ve yasa dışı yapılan özgürlük mücadelesi,
aslında "özgürlük" ve "demokrasi" kavramlarının düşünsel ve hukuksal açıdan geliştirilmesi yolunda hiçbir katkı
getirmemişti. Tersine, bu yolda yapılan mücadele zorbalık ve gizlilik yolunu bir siyasal yöntem haline getirmişti.
Evet, İttihatçılar ülkeye özgürlük getirmişlerdi; ama bu özgürlüğü onlara borçluydu halk. Öyle ise artık parti
haline gelen İttihat ve Terakki siyasal iktidara sahip olmalıydı. Bu parti içinde askerlerin ve başka memurların da
bulunması, tam bir karmaşa yaratıyordu. İttihatçılara karşı kurulan partiler de güçleniyordu. Halbuki 1878'de
parlamento dağıtılmayıp, kısıtlı da olsa bir düşünce özgürlüğü içine girilseydi, Türk demokrasi kültürü ağır da
olsa gelişecek, aşağıda anlatacağımız olumsuz hareketler görülmeyecekti. Yasal bir özgürlük mücadelesi,
yeraltında bir yasa dışı örgütlenme ve bunun doğurduğu kötü alışkanlıklara yol açmayacaktı. İşte, bütün üstün
yöneticilik niteliklerine rağmen, II. Abdülhamit bu sonuçları kestirememiştir.
ŞARK MESELESİ
Bu meseleyi iki safhada ele almak mümkündür. Bu safhalardan birincisi “1071–1683” tarihleri
arasındaki devredir. Bu safhada Türkler taarruz halinde Avrupalılar ise savunmadadır. Söz konusu tarihler
arasında şark meselesinin esasları şöyledir:
• Türkleri Anadolu’ya sokmamak,
• Türkleri Anadolu’da durdurmak,
• Türklerin Rumeli’ye geçişini engellemek,
• Türklerin Balkanlar üzerinden Avrupa içlerine ilerleyişine engel olmak.
Şark Meselesinin kabul edilen bu hedeflerine rağmen Türkler Anadolu’ya girmiş ve yerleşmiş,
Rumeli’ye geçmiş, Balkanları tamamen zapt ederek Viyana kapılarına kadar ilerlemişlerdir. Fakat 1683 tarihinde
Türklerin Viyana’da mağlubiyete uğramaları ile Şark Meselesinin birinci safhası bitmiş ve ikinci safhası
başlamıştır. Bu devrede Türkler savunmada Avrupalılar ise taarruzdadırlar. 1920’li yıllara kadar devam eden bu
devrede Şark Meselesinin gelişimi şu evreleri takip etmiştir:
 Balkanlar’daki Hıristiyan milletleri Osmanlı egemenliğinden kurtarmak. Bu amaçla söz konusu
toplulukların, isyanları teşvik etmek yoluyla, ilk önce iç işlerinde muhtariyet almalarını daha sonra da
bağımsızlıklarını elde etmelerini sağlamak.
Sırasıyla, Yunan, Sırp ve Bulgar bağımsızlık hareketleri bu ilkenin başarıyla uygulandığı olaylardır.
Serap BOZPOLAT AYAN
AİİT Güz Dönemi Ders Notları
10
 Birinci madde de belirtilen hususta başarıya ulaşılamazsa, Hıristiyanlar için ıslahat talep etmek ve
onların lehinde Osmanlı Hükümeti nezdinde müdahalede bulunmak.
 Türkleri Balkanlardan tamamen atmak,
 İstanbul’u Türklerden geri almak,
 Osmanlı Devleti’ne Asya topraklarında yaşayan Hıristiyan azınlıklar lehine ıslahatlar yaptırmak, özerklik
elde etmelerini sağlamak veya mümkün olursa bağımsızlıklarına kavuşturmak. -Ermeni ayaklanmasının
temelinde de bu vardır.-
 Anadolu’yu paylaşarak, Türkleri buradan çıkarıp, Orta Asya’ya sürmek.
“Şark Meselesi”nin kökenleri çok eski tarihlere dayanmakla birlikte bu tabir ilk kez resmi olarak Batılı
devletlerin Osmanlı Devleti’ni parçalama ve paylaşma amaçlarını gerçekleştirmek niyetlerini ortaya koymak
amaçlı 1815’de toplanan Viyana Kongresi’nde ortaya çıkmıştır. Viyana'da Türkleri durdurmayı başaran Batı,
artık Türklerin Avrupa'dan hatta Anadolu’dan atılmaları için tam bir haçlı ruhuyla faaliyetlere girişmiştir. Şark
Meselesi, Batılı devletlerin Türkler üzerindeki düşünce, emel ve faaliyetlerinin sistematik bir ifadesi olmuştur.
19. yüzyılın sonlarından itibaren doğuda zengin petrol, kömür ve sanayi için gerekli diğer hammadde
kaynaklarının bulunması sanayileşmiş devletlerin politikalarını bu yönde şekillendirmiştir. Avrupalı devletler,
hammaddelere sahip doğu milletlerini sanayiden mahrum bırakacak politikalarına devam ederlerken, doğunun
el değmemiş sahalarını aynı zamanda ürettiklerini satacak iyi bir pazar olarak görmüşlerdir.
Başta petrol olmak üzere zengin madenlerin yer aldığı coğrafyaları ele geçirmek veya sömürmek
isteyen devletler arasındaki mücadele 20. yüzyılda doğuya kaymıştır. Bu dönemde Osmanlı Devleti hem mamul
madde pazarı hem de hammadde kaynaklarına sahip coğrafyanın önemli bir ülkesi durumundaydı.
Avrupa’nın sanayileşmiş ülkeleri bu topraklara sahip olmak, hiç değilse hammadde kaynaklarını ele
geçirmek için birbirleriyle mücadele ederlerken, bütün dünyayı da büyük bir savaşa sürüklüyorlardı.
Dolayısıyla Osmanlı Devleti’nin sahip olduğu coğrafya mücadelenin merkezini oluşturacaktı.
19. yüzyıl başlarından beri Rusya, Osmanlı Devleti’ne hasta adam nazarıyla bakmakta; AvusturyaMacaristan İmparatorluğu, Balkanlarda hâkimiyetini geliştirmeye çalışmakta; Fransa, elde ettiği kapitülasyonlar
ile bir çeşit vesayeti düşünmekte; birliğini tamamlayan Almanya da Osmanlı ülkesinde birtakım imtiyazlar elde
ederek bu yarışta yer almak hesabı yapmaktaydı. İngiltere ise kendi iktisadî menfaatleri için kimi zaman Osmanlı
Devleti’ni destekliyor, kimi zaman da Rusya’ya destek veriyordu. İngiltere böylece Şark siyasetinin merkezine
oturmuş oluyordu.
Osmanlı Devleti dağılıyordu. Osmanlı Devleti’nin dağılması ile Şark Meselesi Osmanlı Devleti’nin bir
meselesi olmaktan çıkarak uluslararası siyasetin temelini teşkil eden bir hüviyete dönüşecekti. Osmanlı
toprakları üzerinde menfaatleri ve hesapları olan devletlerin, Osmanlı Devleti’nin yıkılış sürecinde takip ettikleri
politikalar ve oynadıkları roller, Şark Meselesi’nin bir anlamda izahı olmakla birlikte, devletin siyasi gücünün
kendisini toparlayamayacak kadar zayıfladığını göstermesi bakımından da önemliydi.
93 HARBİ (1877-78 Osmanlı-Rus Harbi)
1877-1878 tarihlerinde yaşanan Osmanlı-Rus Savaşı sonucunda Osmanlı topraklarında Rusların etkinliği
bir hayli artacaktı. Bu durumun diğer büyük devletlerin menfaatlerine ters düşmesi üzerine 13 Haziran 1878’de
Berlin Kongresi toplandı. Artık Avrupalı büyük devletler Osmanlı’nın kaderine hükmediyor, Osmanlı bunu
engelleyecek kuvveti kendinde bulamıyordu.
Serap BOZPOLAT AYAN
AİİT Güz Dönemi Ders Notları
11
Berlin Antlaşması’nda alınan kararlarla:
• Bulgaristan Balkan Dağları’nın kuzeyinde Osmanlı’ya bağlı bir beylik ve güneyinde bir muhtar bölge
olmak üzere ikiye ayrılmıştır.
• Bosna-Hersek Avusturya tarafından fiilen işgal edilecek ve hâkimiyet hakkı Osmanlı Devleti’nde
kalacaktı.
• Sırbistan, Karadağ ve Romanya bağımsız olacaktı.
• Kars, Ardahan, Batum Rusya’nın elinde kalacak, Doğu Beyazıt Osmanlı’ya verilecekti.
• Ermenilerin yaşadığı bölgelerde ıslahat yapılacaktı. (Bu anlaşmayla Ermeni meselesi ilk defa
uluslararası platforma taşımıştır.)
Osmanlı Devleti bundan evvel 1871 yılına kadar Fransa’ya, bu tarihten sonra kısa bir süre Rusya’ya ve
daha çok İngiltere’ye dayanmak suretiyle varlığını kurtarmayı denemişti. Ancak, Berlin Kongresi göstermiştir ki,
Osmanlı Devleti artık bu devletlerden hiç birisine dayanamazdı. Bunların dışında bir tek Almanya kalıyordu.
Berlin Kongresi’nde Almanya Osmanlı Devleti’ni savunmamışsa da ondan herhangi bir menfaat de
sağlamamıştı. Bu sebeple bundan sonra Osmanlı Devleti’nin dış politikası Almanya ile birlikte hareket etmeye
doğru kaçınılmaz bir biçimde sürüklenecekti.
TRABLUSGARB SAVAŞI
İtalya milli birliğini ve sanayileşme
sürecini geç tamamlamış, sömürgecilik
yarışında geride kalmıştı. İngiltere ve Fransa
dünyanın pek çok değerli toprağını eline
geçirmişti. Osmanlı’nın Afrika’daki toprakları
İngiltere ve Fransa tarafından paylaşılmaktaydı.
Fransa 1881’de Tunus’u İngiltere ise
1882’de Mısır’ı işgal etmişti. İtalya ise
Habeşistan’ı işgal etme girişiminde bulunduysa
da bunda başarılı olamamıştır. Sömürge
yarışında yer almak isteyen İtalya
Trablusgarp’ta karar kıldı.
İtalya, yüzyılın başından itibaren banka kurmak, işçi göndermek, okul açmak gibi faaliyetler suretiyle
Trablusgarb’ta yerleşim birimleri kurmaya, etki alanı oluşturmaya çalışmış, öte yandan Rusya, Avusturya,
İngiltere ve Fransa ile de Trablusgarb konusunda anlaşmaya varmıştı. Bu anlaşmalar tarafların birbirlerinin
çıkarlarını tanımaları anlamına geliyordu.
İtalya ilk olarak 29 Eylül 1911’de 48 saatlik bir nota vererek Trablusgarb ve Bingazi’nin teslimini
istemiştir. Gerekçe olarak da Trablusgarb ve Bingazi’nin Osmanlı Devleti tarafından her bakımdan geri
bırakıldığını ve bölgedeki İtalyanların güvenliğini ileri sürmüştür. Doğru düzgün cevap vermeden ve müzakereye
girişmeden, savaş ilanını yapmıştır.
1 Ekim’de Trablusgarb’ı abluka altına alan İtalyanlar, 4 Ekim’de şehri topa tutmuş, deniz kuvvetleri,
harp kıtaları dâhil her sınıftan askerini Trablusgarb toprağına dökmüştür. İtalyan kuvvetleri bir ay içinde hem
Trablusgarb hem Bingazi sahil kesimini ele geçirseler de sadece bir iki kilometre içeri girebildiler ve burada
tıkanıp kaldılar.
Serap BOZPOLAT AYAN
AİİT Güz Dönemi Ders Notları
12
Bu sürecin başlangıcından itibaren Osmanlı’nın İtalyan hazırlıklarına karşı ilgisiz ve ihmalkâr olduğu
açıktır. Afrika’daki son Osmanlı tümeni, savaş olmaz düşüncesiyle Yemen’e gönderilmişti. Bölgeye kara
bağlantısının olmaması ve denizde İtalyan donanmasının etkinliği sebebiyle bölgeye takviye kuvvet göndermek
de mümkün değildi. Durum böyle olunca kumandan ve vali vekili Neşet Bey, ancak kendisi gibi genç subayları
gönüllü olarak yanında buldu. Halil, Enver, Fethi ve Mustafa Kemal Beyler bölgeye resmen değil gönüllü
statüsüyle gönderilmiştir. Yerel halkın kendi etraflarında toplanmaları ve onların kısa zamanda eğitilmeleri ile
İtalyanlar durduruldu. Yaklaşık 25.000 kişilik Türk kuvvetlerinin karşısında 100.000’in üzerindeki kuvvetine
rağmen başarılı olamayan İtalya, Trablusgarb’ı ele geçirmek için başka çarelere başvurmuş; Beyrut’u
bombardıman etmiş, Çanakkale Boğazı önlerinde gözdağı saldırısında bulunmuş, Mayıs 1912’de Oniki Adayı
işgal etmiştir. Bu arada Balkan Savaşı da patlayınca barış görüşmeleri başlamış ve İtalya’yla Uşi Antlaşması
imzalanmıştır.
SONUÇ OLARAK
 18 Ekim 1912’de imzalanan Uşi Anlaşması’yla Osmanlı Trablusgarb’ı kaybetmiş böylece 360 yıllık
hâkimiyet sona ermiştir.
 Balkan savaşı nedeniyle Ege adaları geçici olarak İtalyan işgaline bırakılmıştır.
 Antlaşmaya göre, Trablusgarb’a vakıflar ve halkın dinî haklarını denetlemek üzere padişah naibi olarak
vezir rütbeli bir memur gönderilecek, din adamı tayini İstanbul’dan yapılacak, İtalya 90 bin altın karşılık
ödeyecek ve İtalya’ya verilen kapitülasyonlar ilga edilecekti.
 İngiltere ve Fransa gibi büyük devletler, bu savaşla birlikte Osmanlı Devleti’nin toprak bütünlüğünü
koruma politikalarını terk etmişlerdi. Böylece Osmanlı Devleti Avrupa diplomasisinde siyasal yalnızlığa
itilmiştir.
BALKAN SAVAŞLARI
I. BALKAN SAVAŞI
Rusya’nın teşviki sonucu Balkan devletleri arasında Osmanlı’ya karşı bir ittifak eğilimi doğmuş,
Bulgaristan, Sırbistan, Yunanistan ve Karadağ arasındaki ikili ilişkilerin öncülüğünü Bulgaristan üstlenmiştir.
Balkanlarda bu gelişmeler yaşanırken Osmanlı da yaşadığı mali sıkıntılar nedeniyle bölgede bulunan
65.000 tecrübeli askerini terhis etmek zorunda kalmış ve yeni askerler henüz eğitimlerini tamamlamamışlardır.
Bu durumun yanısıra Trablusgarb Savaşı’nın varlığı da Balkan devletlerini cesaretlendirmiş ve 8 Ekim 1912’de
Karadağ Osmanlı’ya savaş ilan etmiştir. Bu ilanı Sırbistan, Yunanistan ve Bulgaristan’ın savaş ilanları izlemiştir.
Osmanlı hükümeti de 17 Ekim 1912’de bağlaşık Balkan Devletlerine savaş ilanı ile cevap vermiştir.
Osmanlı Devleti’nin hazırlıksız yakalanması, ordu içindeki İttihatçıların muhaliflerinin faaliyetleri ve
büyük umutlarla işbaşına gelen Gazi Ahmet Muhtar Paşa kabinesinin gereken önlemleri zamanında alamaması,
zamanında seferberlik ilan edememesi gibi sebeplerle Osmanlı Devleti çok ağır bir yenilgi almış, dış devletlerin
müdahalesi ile görüşmeler başlamış, bu sırada içte yaşanan Babıâli Baskını ile hükümet el değiştirmiş ve fakat
savaştaki kayıpları önlemek mümkün olmamıştır. Böylece hükümet mütareke istemek zorunda kalmıştır.
30 Mayıs 1913 Londra Anlaşması ile;
 Ege adalarının kaderinin tayini ve Arnavutluk’un sınırlarının çizilmesi büyük devletlere bırakılmıştır.
 Girit Yunanistan’a Midye-Enez hattının batısında kalan topraklarda Balkan Devletleri’ne terk edilmiştir.
 Edirne Bulgaristan’a bırakılmıştır.
Serap BOZPOLAT AYAN
AİİT Güz Dönemi Ders Notları
13
II. BALKAN SAVAŞI
Balkan Devletleri I. Balkan Savaşı neticesinde elde ettikleri toprakları paylaşmaya çalışmışlardır. Ne var
ki yapılan paylaşım Yunanistan’ı ve Sırbistan’ı memnun etmemiştir. Özellikle Bulgaristan’ın daha fazla pay
alması ve Akdeniz’e açılması diğer devletleri rahatsız etmiş, bu durum yeni bir savaşın sebebini oluşturmuştur.
Yunanistan, Romanya ve Sırbistan’ın Bulgaristan’a savaş açmasını fırsat bilen Osmanlı 21 Temmuz’da savaşa
dâhil olmuş ve Edirne dâhil bütün Doğu Trakya’yı ele geçirmiştir.
 Yunanistan ile Atina Anlaşması imzalanarak Yanya, Selanik ve Girit Yunanistan’a,
 Bulgaristan ile İstanbul Anlaşması imzalanarak Edirne, Kırklareli, Dimetoka Osmanlı’ya; Dedeağaç
Bulgaristan’a bırakılmıştır.
 İmroz, Bozcaada ve Meis Türkiye’ye iade edilmiştir.
Türk Milleti’nin yakın dönem siyasî tarihinde uğradığı en büyük felaketlerden birisi ve belki de en
büyüğü Balkan Savaşları’dır. Özellikle Birinci Balkan Savaşı, siyasî, askerî, ekonomik ve toplumsal sonuçlarıyla
etkilerini uzun yıllar, devletimizin ve milletimizin üzerinde taşıdığı bir felaket olmuştur. Bu savaşın sonuçlarını
şöyle değerlendirebiliriz:
 Balkan Savaşları sonucunda, artık Osmanlı Devleti’nin paylaşılması, büyük devletlerin üzerinde
uzlaştıkları bir konu olmuştur.
 Balkan Savaşı’nın sonunda Osmanlı Devleti’nin çok büyük bir toprak kaybı olmuş; Meriç’in doğusunda
kalan Doğu Trakya’nın dışındaki bütün Rumeli topraklarımız elimizden çıkmıştır.
 Savaş esnasında ve sonunda Bulgarlar başta olmak üzere Yunanlılar ve Sırpların zulmü ve katliamları
karşısında can ve namuslarını korumak amacıyla Rumeli’den büyük göç dalgaları başlamıştır.
 SONUÇ OLARAK
 Arnavutluk istediği tüm toprakları
alamamış olmakla birlikle
bağımsızdı.
 Bulgaristan topraklarını yüzde 30
oranında genişletmiş, Ege’ye
çıkmıştı.
 Sırbistan toprakları yüzde 82,
nüfusu da yüzde 50’den fazla
artmıştı.
 Yunanistan ve Karadağ da önemli
kazançlar elde etmişlerdi.
 Zarar gören yalnız Osmanlılardı.
İmparatorluk Avrupa’daki
topraklarının yüzde 83’ünü ve
nüfusunun yüzde 69’unu ve ayrıca
her yıl İstanbul’a akan gelir ve ürünü kaybetmiş bulunuyordu.
Müttefikler çok kârlı çıkmışlardı ama düş kırıklıkları ve rekabet hâlâ devam ediyordu ve Birinci Dünya
Savaşı yaklaştıkça yeni güçlüklere doğru gidiliyordu.
Serap BOZPOLAT AYAN
AİİT Güz Dönemi Ders Notları
14
BİRİNCİ DÜNYA SAVAŞI
Savaş Öncesi Dengeler
19. yüzyılın sonlarına gelindiğinde İngiltere, Fransa ve Rusya sömürgeci siyasetin başını çekiyorlardı.
Dünya coğrafyasının önemli bölgelerinde pek çok sömürge toprakları edinmişlerdi. Sadece İngiltere dahi kendi
coğrafyasının 104 katına ulaşmıştı. Dünya bu üç büyük devlet tarafından paylaşılıyor, sıra Osmanlı topraklarına
geliyordu. Almanya ise bu politikadan uzak denge politikası izliyor ve kendi içinde hızla büyüyordu. Fakat
1888’de II. Wilhelm’in tahta çıkmasıyla Almanya da sömürgeci politikayı benimsedi ve yayılma alanı olarak
Osmanlı’yı seçti. Almanya siyasî, askerî ve ticarî anlamda hızla büyüyordu. Bu durum İngiltere, Fransa ve
Rusya’nın hegemonyasını tehdit ediyordu. 1894’ten itibaren Rusya, Fransa ve İngiltere, Almanya tehdidine
karşı birleşmeye başladılar. 1907 yılında Üçlü İtilaf kurulmuştu. Aynı tarihlerde Rusya’nın menfaatlerinin
çatıştığı bir diğer devlet Avusturya-Macaristan İmparatorluğu idi. Balkanlar üzerinde Rusya’nın yürüttüğü
Panslavizm politikası Avusturya-Macaristan’ın bölgedeki varlığına zarar veriyordu. Bu durum ise Almanya ile
Avusturya-Macaristan’ı bir araya getirdi. Yeni sömürgeler elde etmek isteyen İtalya da bu gruba dâhil oldu.
Devletler ortak düşmanlarına karşı ittifak kuruyorlardı. Bununla beraber militarizm devasa boyutlara ulaşmıştı.
1914 yılına gelindiğinde her iki taraf da savaşa hazırdı. Savaşı çıkaracak kıvılcım, bardağı taşıracak son
damla bekleniyordu.
28 Haziran 1914’te eşi ile birlikte Saraybosna ziyaretinde bulunan Avusturya-Macaristan veliaht prensi
Franz Joseph Ferdinand’ın Gabriel Prencip isimli bir Sırplı tarafından öldürülmesi üzerine Avusturya’nın 28
Temmuz 1914’te Sırbistan’a savaş ilan etmesi Dünya Savaşının ilk adımını oluşturdu.
Rusya’nın Temmuz’da seferberlik ilan etmesi üzerine Almanya 1 Ağustos’ta Rusya’ya savaş ilan etti.
Ardından 3 Ağustos’ta Belçika’ya, 4 Ağustos’ta Fransa’ya savaş ilan etti. Aynı gün İngiltere de Almanya’ya savaş
ilan etti. 6 Ağustos’ta Avusturya, Rusya’ya savaş ilan etti. 23 Ağustos’ta Japonya da Almanya’ya savaş ilan etti.
Osmanlı İmparatorluğu’nun Savaşa Girişi
Kabine ve Türk halkının büyük bir kısmı Osmanlı’nın gücünü büyük ölçüde azaltan bir dizi savaştan
sonra yeni bir savaşa girecek gücünün olmadığını biliyordu. Bununla birlikte Almanya’dan çok İngiltere ve
Fransa’ya yakınlık duyuyordu. Ancak Enver Paşa sahne arkasında Almanya’yla ittifak yolları aramaktaydı.
Düşüncesi basitti. Savaş çıkacak olursa Ruslar, Osmanlı aleyhine genişlemeye kalkışacaklardı, üstelik hala Ermeni
terörizminin sürdüğü doğuda bu kesindi. Rusya üçlü itilaf içinde olduğundan İngiltere ve Fransa’dan yardım
beklemek güçtü. Diğer yandan Almanya’nın stratejik çıkarları Rusların ilerlemelerini önlemekte yatıyordu.
Müttefiki Avusturya ise uzun zamandır Osmanlı topraklarına göz dikmekle beraber Bosna Hersek’i aldıktan
sonra karşılaştığı azınlık sorunları yüzünden daha fazla Slav toprağı almak istemeyecekti. Öte yandan büyük
güçler arasında yalnız Almanya Osmanlı ile açık bir ittifaka girmeye hazır görünüyordu. Yine de halkın
tepkisinden çekiniliyor ve Almanya ile konuşmalar gizli yürütülüyordu. Almanya ile Osmanlı arasındaki gizli
ittifak 2 Ağustos 1914’te gerçekleşti. Bu anlaşmaya göre Osmanlı gerektiğinde Rusya’ya karşı Mihver devletleri
destekleyecekti. Ayrıca Osmanlılar, Liman von Sanders heyetinin ordunun genel yönetiminde etkili olmasını
kabul ediyor, buna karşılık Almanya da Osmanlı’nın toprak bütünlüğünü Rusya’ya karşı koruyacağına söz
veriyordu. Anlaşmanın gizli tutulmasının en önemli sebebi İngiltere’ye sipariş edilen gemilerin teslimatının
tehlikeye atmamaktı. İngiltere’de yapılan gemiler Ağustos başında tamamlanmış, gemileri alacak Osmanlı
denizcileri gönderilmişti. İstanbul’da “donanma haftası” ilan edilmiş, halk donanmanın en büyük ve en modern
gemilerini karşılamak üzere hazırlanmıştı. Ancak 2 Ağustos’ta Winston Churcill, daha önce hiçbir uyarıda
bulunmadan bu iki gemiye İngiliz donanması tarafından el konulduğunu bildirdi. Bu durum Osmanlı’da
İngiltere’ye karşı müthiş bir öfkenin doğmasına yol açtı. Bu anda Osmanlı gizli anlaşmayı açıklayabilirdi fakat
Serap BOZPOLAT AYAN
AİİT Güz Dönemi Ders Notları
15
kabine savaşa girmek konusunda hala çekimserdi. Bu arada iki Alman savaş gemisi Osmanlı’yı savaşa sokacak
ortamı oluşturmak üzere harekete geçti. Alman Akdeniz filosundan iki kruvazör, Goeben ve Breslau, Kuzey
Afrika’daki Fransız üslerini bombardıman etmişler (3 Ağustos) ve arkalarında İngiliz filosu olduğu halde Doğu
Akdeniz’e kaçmışlardı. Enver Paşa gemilerin Osmanlı sularına girmesine izin verdi (11 Ağustos). İngiltere’nin
tepkisi üzerine gemiler sahte bir satışla Osmanlı donanmasına alındılar, adları Yavuz Sultan Selim ve Midilli
olarak değiştirildi, Amiral Souchon Karadeniz filosu komutanı oldu ve mürettebat üniformalarını değiştirerek fes
giydi. Kabine ise halen savaşa girmemekte kararlıydı. Öte yandan Almanya artık Osmanlı’nın artık savaşa
girmesini istiyor Rusları ve İngilizleri oyalamak için saldırılar öneriyordu. İngiltere ve Rusya ise Osmanlı’yı tarafsız
tutmak için teklifler sunuyorlardı.
Enver Paşa ve savaş yanlısı arkadaşları bu durum karşısında yeni kışkırtmalar arıyorlardı. 7 Eylül’de
kapitülasyonlar kaldırılarak İtilaf devletlerinin ekonomisine büyük bir darbe indirildi. Gümrükler artırıldı, yabancı
postaneler kaldırıldı, İstanbul ve Çanakkale boğazları yabancı gemilere kapatıldı. 11 Ekim’de Alman elçisi, savaş
ilan edildiği takdirde Osmanlı hükümetine 2 milyar altın kuruş gizli yardım yapılacağını bildirdi. Enver ve Cemal
paşalar Amiral Souchon’a Karadeniz’e açılma ve icap ederse Rus donanmasını tahrik emri verdiler. Souchon, 29-
30 Ekim’de Rus kıyılarını bombardımana tutarak çok sayıda Rus gemisini batırdı. Kabine üyelerinin bu harekete
tepki göstermesi üzerine İtilaf devletlerinden özür dilendi. Ancak çok geçti. 2 Kasım’da Rusya, Osmanlı
İmparatorluğu’na savaş ilan etti. Üç gün sonra İngiltere ve Fransa da savaş ilan ettiler. Bu durum karşısında
padişah da 11 Kasım’da savaş ilan etmek zorunda kaldı. Aynı anda halife olmak sıfatıyla cihat da ilan etti. Savaş
ilanını tam seferberlik izledi.
Hedef
Enver Paşa, savaş sonunda Makedonya, Trakya, Doğu Anadolu, Mısır ve Kıbrıs’ta toprak almayı
ummaktaydı. Daha da ileri giderek, Kafkasya ve Orta Asya’daki Türk halkını Ermeni ve Rus boyunduruğundan
kurtarmak, padişahın etkisini dünyanın bütün Müslümanları üzerine yaygınlaştırmak; imparatorluğu, tüm
yabancı güçlerin ekonomik ve politik egemenliğinden kurtarmak istiyordu.
Kafkas Cephesi
Savaşa 1 Kasım 1914’te sınırı geçen Ruslar
başladı. Osmanlılar Rus birliklerini durdurup birkaç
gün içinde püskürttüler. Bu durum Osmanlı’ya
Kafkasya’yı ele geçirme ümidi veriyordu. Enver Paşa
bu ümit için derhal bir harekât planı yaptı; Sarıkamış
Harekâtı.
Enver Paşa hazırladığı Sarıkamış Harekât
planını bir an evvel uygulamaya koymak istiyordu. Ne
var ki mevsim buna uygun değildi. Bölge komutanları
taarruz için baharı beklemeyi teklif ettilerse de Enver
Paşa bunu kabullenmeyince önce III. Ordu Komutanı
Hasan İzzet Paşa ardından 9 ve 10. Kolordu
komutanları istifa ettiler. Bunun üzerine III. Ordu Komutanlığını Enver Paşa üstlendi ve 18 Aralık 1914’te taarruz
emrini verdi. 21 Aralık’ta başlayan taarruzun kilit noktası Kars’tan kuzeye giden yolun üstündeki Sarıkamış sınır
kasabasıydı. Sarıkamış, Osmanlı tarafından 26 Aralık’ta alındı. Fakat kışa karşı hiçbir hazırlığı olmayan ve takviye
gönderilemeyen askerin büyük kısmı buraya gelmeden soğuktan donarak hayatını kaybetmişti. Asker sayısı
yetersiz ve asker donanımsızdı. Ruslar Sarıkamış’ı yeniden ele geçirdiler. Ocak ayıda başlayan bir Rus karşı
Serap BOZPOLAT AYAN
AİİT Güz Dönemi Ders Notları
16
saldırısında Osmanlı ordusu dağıldı. Bunun üzerine Enver Paşa 2 Ocak 1915’te cepheyi terk etmek zorunda
kaldı.
1916 baharında yeniden saldırıya geçen Ruslar Temmuz ayına kadar Erzurum, Erzincan ve Trabzon’u
işgal ettiler. Diğer taraftan Mustafa Kemal Paşa komutasındaki 16. Kolordu 6 Ağustos’ta Rusların 4. Kolordusunu
yenerek Muş’u, bir gün sonra da Bitlis’i işgalden kurtardı.
1917 Martı’nda gerçekleşen Bolşevik İhtilali nedeniyle Rusya’nın savaştan çekilmesiyle doğudaki Rus
işgali sona erdi.
3 Mart 1918’de Brest-Litovsk Anlaşmasıyla savaş resmen sona erdi. Bu anlaşma ile Ruslar işgal ettikleri
bütün topraklardan çekilmeyi kabul ettiler.
Bu cepheyle ilgili olarak bahsedilmesi gereken bir diğer konu da savaş öncesinde ve savaş sonrasında
var olan Ermeni terörizmidir:
Rusya, Ermenilere yalnız Kafkasya’yı değil, Doğu Anadolu’daki Osmanlı topraklarını da kapsayan
bağımsız bir devlet vaat etmişti. Ermenilerin Rus yanlısı oldukları açıkça görülüyordu. Sarıkamış harekâtının
planlandığı günlerde Çar II. Nikola da Kafkasya’ya gelerek Osmanlılara karşı Ermenilerin işbirliğini sağladı.
Tiflis’teki Ermeni Milli Bürosundan şu bildiri yayınlandı:
“Dünyanın dört yanından akın eden Ermeniler Rus ordusunun şanlı saflarına katılmaya ve
kanlarını Rus zaferi için akıtmaya hazırdırlar… Rus bayrağı Çanakkale ve İstanbul Boğazlarında özgürce
dalgalansın. Sayın Majesteleri, sizin iradenizle Türk boyunduruğunda kalan halklar özgürlüklerine
kavuşsunlar. Hıristiyan inançlarından dolayı acı çekmiş olan Türkiye’nin Ermeni halkı Rus koruması
altında yeni ve özgür bir yaşama kavuşsunlar.”
Ermeniler bir kez daha Çarlık ordusuna katıldı ve Türkleri arkadan vurmak için planlar yapıldı. Osmanlı
ordusunun büyük kısmının kaybedilmesi ve dağılması, Ermenilere isyan etme fırsatı vermişti. Ermeniler Rus
ordusuna katılmakla yetinmemiş, sivil bölgelerde de Türklere karşı tahammül edilemeyecek bir kıyım
hareketine girişmişlerdi. Ayrıca bu bölgeden yürütülen askerî sevkiyata da zarar veriyorlardı. Rus ve İngiliz
kışkırtmaları sonucunda meydana gelen isyan ve katliamlar karşısında Osmanlı hükümeti, herhangi bir önleme
başvurmadan önce Ermeni Patriği, Ermeni milletvekilleri ve Ermeni cemaatinin ileri gelenlerini “Ermenilerin
Müslümanları arkadan vurmaya ve katletmeye devam etmeleri halinde gerekli önlemleri alacağını” bildirmekle
yetinmiştir. Ancak olaylar durmak yerine giderek yoğunlaşınca ordunun birçok cephede savaş halinde
bulunması nedeniyle cephe gerisini emniyete alınması ihtiyacı doğmuştur. Bu maksatla, 24 Nisan 1915 tarihinde
Ermeni Komiteleri kapatılarak, yöneticilerinden 2345 kişi devlet aleyhine faaliyette bulunmak suçundan
tutuklanmıştır. Türkler için Ermeni sorunu öncelikli bir iç güvenlik ve devletin varlığını koruma sorunu idi.
Mevcut tedbirler olayları bastırmaya yetmeyince, 27 Mayıs 1915’te Sevk ve İskân Kanunu çıkarılmıştır.
Talat Paşa’nın başlattığı ve Meclis-i Vükela’nın da uygun gördüğü tehcir, doğrudan doğruya cephelerin güvenini
sağlamak için bu bölgelerde uygulanmıştır. Böylece komitacılar yerel desteklerden yoksun kalacaklardı. Ermeni
nüfusu başka yerlere kaydırılarak savaş alanlarından ve önemli tesislerden uzakta tutulacaklardı. Tehcir Yasası
gereğince belirlenen bölgelerden 438.758 Ermeni tehcire tabii tutulmuş, bunlardan 382.148’i belirlenen
bölgelere ulaşmıştır. (56.610 fark) Bununla beraber bölgede Ermeniler tarafından katledilen Türklerin sayısı elde
mevcut verilere göre 524.000 civarındadır.
“Tarihte emsali görülmemiş olan bu vahşetin faili Ermeniler olup,
Müslümanlar ancak namus ve hayatlarını muhafaza kaydıyla mukavemet ve müdafaada bulunmuşlardır.”
(Mustafa Kemal – 20 Şubat 1920)
Serap BOZPOLAT AYAN
AİİT Güz Dönemi Ders Notları
17
Kanal Cephesi
1 Kasım 1914’te İngilizlerin Akabe’yi
bombardıman etmeleriyle cephe açıldı. Hazırlanan
Kanal Harekâtı doğrultusunda Cemal Paşa 21 Kasım
1914’te İstanbul’dan törenlerle uğurlandı. Sina çölü
bütün zorluklara rağmen 35 bin askerle geçildi.
Buna karşılık İngiliz ordusu 100 bin civarındaydı. 2-3
Şubat 1915’te Osmanlı ordusu Süveyş Kanalı’na
ulaştıysa da 4 Şubat’ta geri çekilmek zorunda kaldı.
Böylece 1. Kanal Harekâtı başarısızlıkla sonuçlandı.
16 Mart 1916’da Alman askerî takviyesiyle girişilen
2. Kanal Harekâtı da başarıya ulaşamadı. Bu yenilgi
Mısır’ın tamamen kaybedildiği anlamına geliyordu.
Nitekim 1916 yılı sonunda kuvvetlerini takviye
etmiş olan İngiliz birlikleri karşı taarruza geçti ve Sina yarımadasını ele geçirerek Suriye sınırına dayandı.
Irak Cephesi
İngilizler 1 Kasım 1914’te Basra Körfezi’ne asker çıkararak
Irak cephesini açtılar. Amaçları Türk kuvvetlerinin İran’a girmesini
ve Hindistan’ı tehdit etmesini önlemek Kuzey’e çıkıp Ruslarla
birleşmekti. 22 Kasım’da Basra şehrini ele geçiren İngilizler, bölgeyi
1 yıla yakın bir süre kontrol altına almışlar fakat Rusya’yla
birleşmeyi başaramadılar. 1915 Kasımı’nda Türk birlikleri İngiliz
birliklerini yendi. 29 Nisan 1916’da yaşanan yeni bir mücadelede
Türkler İngiliz kuvvetlerinin üçte birini imha etti. Ancak bu başarı
uzun sürmedi. 1917 yılı başlarında takviye olan İngiliz kuvvetleri
karşı saldırıya geçti ve yapılan Bağdat muharebelerinin Türk
yenilgisiyle sonuçlanması sonucu Bağdat İngilizlerin eline geçti.
Çanakkale Cephesi
İtilaf Devletlerinin amacı Çanakkale Boğazını geçmek ve İstanbul’u ele geçirmekti. Böylece bir vuruşta
başkentini kaybeden Osmanlı Devleti çökecek, savaş dışı kalacaktı. Bu da müttefiklerin Rusya’ya askerî yardım
ulaştırmaları, Rusya’dan da gıda maddesi alabilmelerini sağlayacaktı. Boğazların ele geçirilmesi ile Süveyş Kanalı
ve Hint yolu üzerindeki Osmanlı Devletinin baskısı kalkacak, Balkan Devletlerinin İtilaf Devletleri yanında yer
almaları da sağlanmış olacaktı.
3 Kasım 1914 günü İngiliz savaş gemileri Boğazın giriş kısmındaki Seddülbahir ve Kumkale istihkâmlarını
birkaç saat bombardıman ettiler. Gemilerin birinin üstündeki top sayısı bile kalelerimizdeki toplam silah
sayısından fazlaydı. Bu bombardıman Çanakkale Boğazı’nın müttefik filo tarafından zorlanabileceği yönünde
fikir verdiği için Türk tarafı için önemli olmuştu.
Ocak ayından itibaren İngiliz ve Fransız savaş gemileri Çanakkale yönüne doğru hareket etmeye
başladılar. Savaşa hazırlanan filo Limni ve Gökçeada’da bekletiliyordu. İngiliz-Fransız müttefik filosu bölgeye 48’i
savaş gemisi olmak üzere 230 kadar gemi, 20’den fazla denizaltı ve 14 uçak gemisi, 50’nin üstünde uçak ve
zeplinlerle gelmişti.
Serap BOZPOLAT AYAN
AİİT Güz Dönemi Ders Notları
18
Çanakkale’de hazırlıklar yapılmıştı. Tabyalar savaşa hazır hale getirilmiş, boğaza 11 sıra mayın
dökülmüştü. Turgut Reis ve Barbaros Hayrettin gibi birkaç Türk savaş gemisi boğaz önlerine getirilmişti. Boğaza
Cevat Paşa komuta ediyordu.
19 Şubat 1915 günü saat 10.00’da İngiliz yüzen kalelerinden bir kısmı Seddülbahir ve Ertuğrul
tabyalarını ve diğer bir kısmı da aksi istikamette Kumkale ve Orhaniye tabyalarını bombardıman etmeye
başladılar. Savaş uçakları da bir yandan tabyalara bomba ve çivi atıyorlardı. Bu bombardımanlar 25 Şubat’a
kadar devam etti. İsabet alan müttefik filo geri çekilmeyi yeğlerken, karşısındaki tabyalar da artık kullanılmaz
hale gelmişti. 25 Şubat’tan sonra müttefik filo hava şartları nedeniyle genel saldırıyı sürekli erteliyordu.
Türk tarafı ise bu genel saldırıya karşı hazırlıklarını
sürdürüyordu. 7-8 Mart gecesi küçük mayın dökme gemisi Nusrat,
Yüzbaşı Tophaneli Hakkı Bey komutasında ve bütün ışıklarını
söndürmüş olarak kalan son 26 mayını Karanlık Limanı önlerine,
kıyıya paralel olarak bıraktı. Uçaklar ve mayın arama birlikleri, bu
mayınları 18 Mart gününe kadar fark etmeyecekti.
18 Mart 1915 günü müttefik filo genel saldırı için Boğaza
doğru yola çıktı. Savaş gemileri üç sıra halinde idi. Birinci sıra
10.30’da Boğaza girdi. İkinci sıranın da Boğaza girmesiyle savaş
şiddetlenmişti. 186 İngiliz Fransız topuna karşılık Türk topçusunun
yalnızca 17 topu vardı. İngiliz gemilerini 38’lik topları, 12 m
çapında ve 4 m eninde çukurlar açıyorlardı. Topların menzili 20
km’yi buluyordu.
Savaş sırasında ilk önce Fransız savaş gemisi Bouvet
aldığı isabetle yan yatarak batmaya başladı. Bunun üzerine
üçüncü sıra da Boğaza girerek savaşa dahil oldu. Boğaza yeni
giren Ocean Rumeli Mecidiyesi tabyamızı tahrip ettikten
sonra yeni hedeflere yöneldi. Bu sırada tabyada sağ kalmış
erlerden biri olan Seyid Onbaşı 215 okka ağırlığında toprağa
gömülmüş bir top mermisini kucakladı ve kısmen bozulmuş
olan topa sürdü ve ateşledi. Üçüncü denemede top alev aldı.
Mermi Ocean zırhlısının kıç tarafında, su kesimindeki
cephanelikte patladı ve Ocean 1,5 dakika içinde battı. Bu
durum Türk tarafına güven ve hız kazandırırken, müttefik
filoya geri çekilmeye başladı; Agememnon Boğaz’dan kaçan
ilk gemi oldu. Ardından üç torpido muhribi battı. Öndeki
gemileri takviyeye giden Irresistable da Nusret’in döktüğü
mayınlara çarparak battı. Queen Elizabeth de aldığı isabetler
sonucu sürüklenmeye başlayınca Amiral Jan de Robek kaçış emri verdi. 18 Mart 1915 günü zafer Türklerindi.
Boğazı denizden geçemeyen müttefikler, bu defa karaya ani bir çıkarma yaparak Boğazı, Gelibolu
yarımadasını ve İstanbul’u ele geçireceklerdi. Bunun için Çanakkale’ye 410 bini İngiliz tarafında, 79 bini Fransız
tarafında olmak üzere yarım milyona yakın insan getirdiler. Bu kuvvetler içinde İngiliz Fransız birlikleriyle birlikte
Rum ve Yahudi gönüllüler, Anzaklar (Avustralyalı, Yeni Zelandalı askerler), Sihler, Gurkanlar, Sudanlı, Senegalli,
Faslı askerler de vardı. Çeşitli dil, din ve ırklardan oluşan bu insanlar kendilerinin olmayan bir savaş için bir araya
gelmişlerdi. Anlaşılan emperyalist devletler, Türk askerine karşı, kendilerine yakışır biçimde bütün akvam-ı
beşeri Gelibolu’ya toplamışlardı. Bu orduya General Sir Ian Hamilton komuta ediyordu.
Serap BOZPOLAT AYAN
AİİT Güz Dönemi Ders Notları
19
Plan basitti, aynı anda üç bölgeye çıkarma yapılacaktı. Buna göre Fransızlar Kumkale’ye çıkacaklardı.
İngilizler, Seddülbahir’e çıkıp Alçıtepe yönünde ilerleyerek Kilitbahir’i alacaklar, Anzaklar ise Arıburnu’na çıkıp
Kocaçimentepe ve Eceabad’ı ele geçireceklerdi.
Türk ordusuna Alman General Liman von Sanders komuta ediyordu.
Çıkarma, planlandığı şekilde 25 Nisan 1915’te
başladı. Fransızlar, Kumkale’de ilerleyemediler ve geri
çekilmek zorunda kaldılar. Aynı zamanda kalabalık Anzak
ordusu da Arıburnu’na çıktı. Türk birliklerinin sayısı azdı
ve kısa sürede cephanesi tükendi. 57. Alay’ın
cephanesinin tükenmesi üzerine 19. Tümen Kumandanı
Albay Mustafa Kemal’in emriyle süngü savaşları başladı.
Böylece Anzaklar da sahilde kalmışlardı. Seddülbahir’e
çıkarma yapan İngiliz ise önce Gözcübaba tepesindeki
Ezineli Yahya Çavuş ve 63 arkadaşının direnişiyle
karşılaştı ve uzun süre sahilde siper almak zorunda
kaldı. Bu bölgede 25 Nisan-6 Temmuz arasında
yapılan Kirte ve Sığındere muharebeleri Türk zaferiyle
sonuçlandı. Ne var ki ne düşman ilerleyebiliyor ne de
Türk tarafı düşmanı denize dökebiliyordu. Savaş
gemileri Türk tarafına nefes aldırmıyordu. Aylar
geçmesine rağmen bir ilerleme yoktu.
14 Mayıs 1915 gecesi, Muavenet-i Milliye
torpido botumuz attığı bir torpille, Morto Koyu
önünde demirlemiş olan Goliat zırhlısını batırdı. 25
Mayıs’ta Triumphe, Kabatepe açıklarında, 27 Mayıs’ta
Majestic, Seddülbahir-Kumkale arasında U-21
Serap BOZPOLAT AYAN
AİİT Güz Dönemi Ders Notları
20
denizaltımızın attığı torpiller sonucu battı.
Hamilton’ın son bir planı vardı; Suvla koyuna çıkarma yaparak Anafartalar’ı ele geçirmek. 7 Ağustos’ta
çıkarma başladı. İngilizler Türk birliklerine zehirli gaz bombası da kullanıyorlardı. İngilizler hızla ilerliyorlardı.
Siperler arası mesafe yer yer 8 metreye
düşmüştü. 10 Ağustos’ta Anafartalar Grup
Komutanı Mustafa Kemal, genel Türk taarruzunu
başlattı. Bu geniş bölgede yapılan savaşlar
sonucunda 1. 2. ve 3. Anafartalar zaferi kazanıldı.
Şiddetli Türk direnişi karşısında İngiliz ordusu
çözüldü. Sonbahardan itibaren hazırlıklara
başlayan müttefik birlikler 20 Aralık 1915’ten
itibaren geri çekilmeye başladılar. Son İngiliz
gemisi 10 Ocak 1916’da Çanakkale’yi terk etti.
Zafer Türk milletinindi.
Hicaz-Yemen Cephesi
İngilizlerin yıllardır uğraş verdikleri politikaları sonucu gelişen İngiliz-Arap ilişkileri 23 Mayıs 1915 tarihli
Şam Protokolü ile işbirliğine dönüşmüştü. Bu protokol İngilizlerin desteğiyle bir Arap devleti kurulmasını
öngörüyordu. Bu hedef doğrultusunda Şerif Hüseyin, İngilizlerin de yardımlarıyla hazırlıklarını tamamlayarak 9
Haziran 1916’da Cidde, Mekke v Taif’te isyanı başlattı ve bir hafta içinde Cidde’yi ele geçirdi. 27 Haziran 1916’da
yayınladığı bir bildiriyle Osmanlı’ya savaş ilan eden Şerif Hüseyin, Ekim ayında da kendini Arabistan kralı ilan etti
ve bunu onaylayan ilk devlet de tabii ki İngiltere oldu. Mekke ve Cidde civarının ele geçirilmiş olmasına rağmen
Fahrettin Paşa önderliğinde gerçekleşen Medine müdafaası Mondros Mütarekesi imzalanana kadar devam etti.
Bölge yazık ki mütareke sonunda bütün mücadeleye rağmen teslim edildi.
Suriye-Filistin Cephesi
Bu cephe Kanal cephesinde kazanan İngilizlerin Suriye sınırına kadar gelmeleri sonucu açılmıştır.
Yapılan 1. ve 2. Gazze muharebelerinde İngiliz kuvvetleri püskürtülmüştü fakat başlangıçtaki bu başarı uzun
sürmedi ve yapılan üçüncü muharebe sonucunda Gazze düştü. 9 Aralık 1917’de Kudüs İngilizlerin eline geçti.
1918’de Yafa’da yapılan çarpışmalar İngilizlerin başarısı ile sonuçlandı. İngilizlerin ileri harekâtı karşısında
bölgeye henüz atanan Mustafa Kemal 7. Orduyu Şam yönünde geri çekmeyi başardı. Oradan da Halep’e ve
Hatay’a çekilen 7. Ordu Halep’te direndi. Bu defa İngilizler Araplarla birlikte Türk birliklerine saldırdılar. 7. Ordu
bu saldırıya karşı koyarak düşmanı yenmeyi başardı. Bu Suriye ve Filistin’de kazanılan son Türk zaferi idi.
Mustafa Kemal Paşa’nın düşman karşısında başarı ile geri çektiği ve sonunda bölgesel dahi olsa zafer kazanan
bu ordu, daha sonraki yıllarda Milli Mücadele’nin çekirdeğini oluşturacaktı.
Türk Orduları dört yıl boyunca Çanakkale, Kafkasya, Irak, Suriye, Galiçya, Sina, Yemen, Hicaz ve çeşitli
cephelerde binbir kahramanlık göstermiş, gücünün sonuna kadar her cephede dövüşmüştür.
Türkiye’nin bulunduğu grup için savaşın bir çıkmaza girdiği, ABD’nin 2 Nisan 1917 de Almanya’ya savaş
açıp İtilaf Devletleri safhında yer almasından sonra anlaşılmış oluyordu.
OSMANLI DEVLETİNİ PAYLAŞILMASINA DAİR GİZLİ ANTLAŞMALAR
Osmanlı Devleti üzerinde emperyalist emelleri olan dört büyük Avrupa devleti, (İngiltere, Rusya,
Fransa, İtalya) ilk kez I. Dünya Savaşı sırasında aynı ittifakın içerisinde yer almışlardı. Bölmek, parçalamak ve
Serap BOZPOLAT AYAN
AİİT Güz Dönemi Ders Notları
21
topraklarına sahip olmak istedikleri Osmanlı Devleti’nin karşı aynı ittifakta yer almaları bu devletlere “Şark
Meselesi”ni halletmek için tarihi bir fırsat sunacaktı. Bu cümleden hareketle, İtilaf Devletleri’ni oluşturan
İngiltere, Fransa, Rusya ve İtalya I. Dünya Savaşı’nın devam ettiği yıllarda değişik tarihlerde bir araya gelerek
Osmanlı Devleti’ni paylaşmayı amaçlayan projeleri ele almışlar ve bunları birer antlaşmaya dönüştürmüşlerdi.
Bu antlaşmalar şunlardır:
4–12 Mart 1915’te Rusya ve İngiltere, 10 Nisan 1915’te de Fransa tarafından kabul edilen İstanbul
Antlaşması’na göre; İstanbul şehri, İstanbul ve Çanakkale Boğazları, Marmara Denizi’nin batı kıyıları, MidyeEnez Hattı’na kadar olan Güney Trakya, Boğaziçi, İzmit Körfezi ve Sakarya Nehri arasında belirlenecek bir kısım
topraklar Rusya’ya bırakılacak, İmroz ve Bozcaada’nın kaderi Rusya’ya danışılmadan tayin edilmeyecekti.
19 Nisan 1915 tarihinde İtalya’ya verilecek yerlerin tespit edilmesi için imzalanan Saint Jean de
Maurienne Anlaşması’na göre; İzmir, Aydın, Konya ve Antalya İtalya’ya verilecek, İngiltere ve Fransa İzmir’de,
İtalya da Mersin, Hayfa, ver İskenderun’da serbest liman bölgesi oluşturabilecekti.
26 Nisan 1915’te İtalya’ya verilecek toprakların tespiti için İtalya, İngiltere ve Fransa arasında
imzalanan Londra Anlaşması’na göre; eğer Osmanlı Asyası işgal edilirse İtalya’nın Antalya ve çevresini işgal
etmesine izin verilecek, 12 Adalar üzerindeki bütün haklar İtalya’ya eline geçecek, Trablusgarp üzerindeki dini
haklar da İtalya’ya verilecekti.
Rusya’ya verilecek yeni yerlerin tespit edilmesi için Mart 1916’da Rusya, İngiltere ve Fransa arasında
imzalanan Petrograt Protokolü’ne göre; Trabzon dâhil Doğu Karadeniz ile Erzurum, Van ve Bitlis Rusya’ya
verilecekti.
Ekim 1916’da İngiltere ve Fransa’ya verilecek yerlerin tespiti için söz konusu iki devlet arasında
imzalanan Sykes-Picot Antlaşması’na göre; Musul hariç Irak İngiltere’ye verilecek, Antalya, Adana bölgesi,
Suriye kıyıları ve Lübnan Fransa’ya bırakılacak, Musul Suriye’nin kalan kısımları ve Ürdün’ü de içine alacak bir
Arap devleti kurulacak ve bu Arap devleti İngiltere ve Fransa’nın kontrolünde olacaktı. Ayrıca Filistin’de Şerif
Hüseyin’in ve Rusya’nın kabul edeceği uluslar arası bir yönetim oluşturulacaktır.
2 Kasım 1917’de İngilizlerce yayınlanan Balfour Deklarasyonu, Filistin topraklarında bir Yahudi
devletinin kurulmasını öngörüyordu.
Bu anlaşmalar gösteriyor ki Türk Milleti'nin varlığı ve devleti ortadan kaldırıyor ve bir siyasi varlığa
gerekli olan Anadolu toprakları da elinden alınıyordu.
Savaşın Sona Ermesi
1918 ilkbaharı, Osmanlı Devleti ve müttefikleri içi, bir başarı ümidi ortaya çıkarmışsa da savaşın seyri
bu ümitlerin kısa sürede ortadan kalkmasına sebep olacaktır.
Rusya’da çıkan ihtilal sonucunda Çarlık Rusya yıkılmış, Ekim 1917’de iktidarı ele geçiren Bolşevikler,
savaştan çekilme kararı almışlardı. Rusya’nın savaştan çekiliyor olması müttefikler açısından büyük bir kayıp
olmakla birlikte Amerika’nın 1917 Nisanından itibaren İtilaf Devletleri saflarında savaşa katılması İtilaf Grubu’nu
oldukça güçlendirmişti.
Almanya ve Avusturya’nın cephelerdeki üst üste yaşadığı başarısızlıklar her iki devletinde 1917
yazından itibaren barış teşebbüslerinde bulunmasına sebep olmuş, ancak barış şartları üzerinde anlaşma
sağlanamadığı için bir sonuç elde edilememiştir. Bu dönemde müttefiklerin durumu da pek iyi sayılmazdı. Bu
Serap BOZPOLAT AYAN
AİİT Güz Dönemi Ders Notları
22
sırada Bulgaristan’ın savaştan çekilmesi Osmanlı ve Almanya’nın fiziksel bağını kesmişti. Bu, savaşın sonu
demekti. Bütün ülkelerin savaşın ağır yıkımları altında ezilmeye başladığı bu dönemde Amerika Birleşik
Devletleri Başkanı Wilson oluşturulacak barışın düzenini tespit etmek maksadıyla Ocak 1918 tarihinde yaptığı
bir konuşma ile Wilson Prensipleri olarak anılan meşhur prensiplerini açıkladı. Bu prensiplerin mahiyeti kısaca
şöyleydi:
Avrupa’da milliyetler esas tutularak, siyasi harita ona göre düzenlenecekti. Bu düzenlemelerde
bağımsız bir Polonya, Belçika ve Macaristan öngörülüyordu. İşgal edilen yerlerin derhal boşaltılması isteniyor ve
küçük devletlerin bağımsızlık teminatı büyük devletler tarafından sağlanmalıdır deniyordu. Wilson
prensiplerinin 12. maddesi ise Osmanlı Devleti ile ilgiliydi. Buna göre; Osmanlı Devleti’nin Türklerin yaşadığı
bölgelerinde Türk hâkimiyeti sağlanacak fakat Türk olmayan milletlere muhtar gelişme imkânları verilecekti.
Çanakkale devamlı olarak bütün milletlerin gemilerine açık olacak ve bu durum milletler arası garanti altına
alınacaktı.
Rusya’nın Savaştan Çekilmesi ve Brest-Litovsk Antlaşması
Çarlık Rusya, savaşın olanca hızıyla devam ettiği Mart 1917’de başlayan bir İhtilâle sahne olmuş ve
sonucunda çarlık rejimi yıkılmış, Ekim İhtilâli ile de Bolşevikler iktidara gelmişlerdi. Bolşevik hükümet, devam
etmekte olan savaştan çekilmiş ve İttifak Devletleriyle bir barış antlaşması yapmıştı.
3 Mart 1918’de imzalanan Brest-Litovsk Antlaşması ile Rusya savaştan çekilmişti. Osmanlı Devleti adına
bu antlaşmayı imzalamaya Sadrazam Talat Paşa katılmıştı. Antlaşmanın Osmanlı Devleti’ni ilgilendiren
hükümleri şöyledir:
1. Ruslar 1914’den beri Doğu Anadolu’da işgal ettikleri bütün Türk topraklarından çekilecek.
2. 1877–1878 Türk-Rus Savaşı sonrası elimizden çıkmış olan “Elviye-i Selase”yi yani Kars, Ardahan ve
Batum vilayetlerimizi bize iade edeceklerdi.
3. Türk-Rus sınırının tespiti ve halli plebisite (Bölge halkının rey’i veya kararı) bırakılmıştı.
Ayrıca, Ruslar yayınladıkları bir bildiriyle Çarlık Rusya döneminde imzalanmış ve kabul edilmiş olan
bütün gizli ve açık paylaşım projeleri ve antlaşmalarını tek taraflı olarak geçersiz kabul etmişler; bu proje ve
antlaşmaları yayınlamışlardı. Böylece Osmanlı Hükümeti de, devletleri aleyhindeki paylaşım projelerinden
haberdar olmuştu.
Romanya’nın Savaştan Çekilmesi ve Bükreş Antlaşması
1915’ten itibaren Rus baskısı altında olan Romanya, kendisine verilecek taviz ve sağlanacak imkânlara
göre İttifak veya İtilâf Devletleri nezdinde yer almak ve savaşa girmek kararındaydı. Ancak, Sırbistan’ı yenen
Avusturya, Romanya’yı tehdit edince 17 Ağustos 1916’da İtilâf Devletleri ile anlaşan Romanya savaşa girdi.
Rusya’nın savaş dışı kalmasıyla İttifak ordularının baskısını üzerinde hisseden Romanya, cephelerde de
yenilince mütareke imzalamak durumunda kaldı. 7 Mayıs 1918’de Bükreş antlaşmasını imzaladı. Bu antlaşmayla
Romanya, Almanya ve Avusturya’nın ekonomik nüfuzu altına giriyor ve topraklarının bir kısmını kaybediyordu.
Ancak sonuçta müttefikleri galip geldiği için bu şartlara uymak zorunda kalmamıştır.
Serap BOZPOLAT AYAN
AİİT Güz Dönemi Ders Notları
23
Bulgaristan’ın Savaştan Çekilmesi ve Nöyyi Antlaşması
1918 Ocak ayında Almanya yardımının kesilmesi Bulgaristan’ı zaafa uğrattı. Savaşın son yılına
gelindiğinde, İtilaf Devletleri ordularına yenilen Bulgaristan ordusu dağıldı. Bunun üzerine, Bulgar Hükümeti
barış istemek zorunda kaldı. 29 Eylül 1918’de önce mütareke imzalayan Bulgaristan, 27 Kasım 1919’da Nöyyi
antlaşmasını imzaladı.
Avusturya’nın Savaştan Çekilmesi ve Sen Jermen Antlaşması
Savaş içinde ilk yorgunluk işaretini veren Avusturya, savaşın başından beri Rusya’nın tüm ağırlığını
üzerinde hissetmiş ve bu nedenle Almanya ve Osmanlı Devleti’nden askerî yardım almıştı.
Avusturya, 1917 ortalarından itibaren çeşitli kanallardan barış ortamı yaratmaya çalışmış ve
teşebbüslerde bulunmuştu. Nihayet, 3 Kasım 1918’de mütareke imzalayan Avusturya, 10 Eylül 1919’da Sen
Jermen (Saint Germain) antlaşmasını imzaladı. Bu arada Macarlar, Avusturya bünyesinden ayrılarak Macaristan
adıyla kendi devletlerini kurmuşlardı.
Antlaşmaya göre Avusturya-Macaristan İmparatorluğu parçalandı. Toprakları üzerinde Çekoslovakya,
Yugoslavya ve Macaristan isimleriyle yeni devletler kuruldu. Avusturya’da askerlik mecburî olmaktan çıkartıldı.
Avusturya, ağır bir savaş tazminatı ödemek zorunda bırakıldı.
Macaristan’ın Savaştan Çekilmesi ve Trianon Antlaşması
Savaşın sonunda Avusturya bünyesinden ayrılan Macaristan’da ihtilâl çıkmış ve Sovyet modeli bir idare
kurulmuştu. Bu nedenle barış antlaşmasının imzalanması hemen mümkün olmadı. Bilahare Macaristan
Hükümeti de galip devletlerle Trianon Antlaşmasını imzaladı. Macaristan da I. Dünya Savaşı sorumlusu olarak
kabul edildi. Bu nedenle, Macaristan da parçalandı ve toprak kaybetti.
Macaristan; Çekoslavakya, Romanya, Yugoslavya ve Avusturya’ya toprak bırakıyordu. Macaristan’da da
askerlik mecburiyeti kaldırılıyor ve ağır bir savaş tazminatı ve malî yükümlülük altına konuluyordu.
Almanya’nın Savaştan Çekilmesi ve Versay Antlaşması
Ağustos 1918 başlarından itibaren savaşı kaybettiklerini anlayan Alman askerî ve sivil yetkilikleri, en
kısa zamanda bir barış antlaşmasının yapılması için uygun bir zamanı beklemeye karar verdiler. Almanya,
Osmanlı Devleti’nden de önce barış girişimlerini başlatmış ve Müttefiklerle yapacağı barış antlaşması
konusunda İsviçre aracılığıyla mütareke talebinde bulunmuştu. Fakat bu teşebbüslerden bir sonuç çıkmamıştı.
Kasım 1918’de mütarekeyi imzalayan Almanya, 28 Haziran l919’da da Versailles antlaşmasını imzaladı.
Bu antlaşmayla Alman İmparatorluğu parçalanıyordu. Almanya toprakları üzerinde Litvanya, Polonya
isimleriyle yeni devletler kuruluyordu. Denizaşırı ülkelerdeki sömürgelerini de kaybeden Almanya’da askerlik
mecburi olmaktan çıkartılıyordu. Almanya, ayrıca çok ağır bir savaş tazminatı ödemek zorunda bırakılıyordu.
Serap BOZPOLAT AYAN
AİİT Güz Dönemi Ders Notları
24
MONDROS MÜTAREKENAMESİ
Osmanlı Devleti, Bulgaristan’ın savaştan çekilmesi, Filistin ve Suriye yenilgileri ile zor durumda kalmıştı.
Anadolu her yönden tehdit altına girdiği için işbaşına yeni gelen Ahmet İzzet Paşa Hükümeti ülkenin işgale
uğramaması ve Türk Milliyetinin daha fazla ezilmemesi için biran önce mütareke yapmaya karar verip 30 Ekim
1918’de Mondros Mütarekesi’ni imzaladı.
Amiral Calthorpe ile Rauf Bey’in başkanlık ettiği heyetler arasında yapılan mütareke görüşmeleri 27
Ekim 1918’de Mondros Limanında demirli Agememnon zırhlısında başladı ve 30 Ekim 1918’de Mondros
Mütarekenamesi imzalandı.
Mondros Mütarekesine göre:
 Boğazlar derhal açılacak
 Kaleler itilaf kuvvetlerine teslim edilecek
 İtilaf savaş esirleriyle, suçları ne olursa olsun Osmanlı cezaevlerinde bulunan bütün Ermeniler serbest
bırakılacak
 Osmanlı ordusu terhis edilecek
 Osmanlı gemileri teslim edilecek
 Tüm limanlar İtilaf devletlerinin emrine verilecek
 İtilaf devletleri, önemli kalelere, demiryollarına, telefon ve telgraf idaresine, limanlara, rıhtımlara,
Toros tünellerine el koyacaklardı.
 Osmanlılar işgalci kuvvetlere bedelsiz olarak kömür, yiyecek ve diğer ihtiyaç maddelerini vereceklerdi.
 İmparatorluktaki Alman ve Avusturyalılar İtilafçılara teslim edilecek, Mihver devletlerle haberleşme
kesilecekti.
 İmparatorluğun sivil halkının tüm yiyecek stokları İtilafçıların denetimine verilecekti.
7. ve 24. Maddeler
 İtilaf Devletleri, kendi güvenliklerini tehdit edecek herhangi bir durum ortaya çıkarsa, istedikleri
herhangi bir yeri işgal edebileceklerdir.
 Altı Ermeni ilinde bir karışıklık çıkacak olursa, müttefikler bu illeri işgal etme hakkına sahiptirler.
(Vilayat-ı Sitte: Erzurum, Elazığ, Sivas, Van, Bitlis, Diyarbakır)
I. Dünya Savaşı’nın sonlarına gelindiğinde harbin Osmanlı Devleti açısından başarıyla sonuçlanması
imkânsız hale gelmişti. Ancak, savaş sonrası ortaya çıkan mevcut durum kayıtsız şartsız teslimiyeti gerekli
kılacak kadar da kötü değildi. Osmanlı ordusunun mütareke imzalanmadan önce Suriye ve Filistin
cephelerindeki çöküşü, Halep’in kuzeyinde alınan tedbirlerle durdurulmuştu. Irak Cephesi’ndeki durum ise
mütareke görüşmelerine tesir edecek kadar kötü değildi. Ayrıca Osmanlı kuvvetlerinin Kafkaslardaki üstün ve
rakipsiz durumu önemli bir avantajdı. Buna rağmen Mondros Mütarekesi gibi Osmanlı Devleti’ni yok sayan ve
ülke topraklarını işgale hazır hale getiren bir ateşkes antlaşması kabul edilmişti.
Mütareke hükümleri oldukça ağırdı. Özellikle 7. ve 24. maddeler İtilaf Devletlerinin Anadolu’da
istedikleri yerleri kolayca işgal etmelerine zemin hazırlamak amacını taşımaktadır. Yapılacak İşgallere karşı
koyma ihtimali bulunan Türk birlikleri silahsızlandırılarak, denetim altına alınmış, özellikle sınır bölgelerindeki
kuvvetlerin dağıtılması sağlanmaya çalışılmıştır.
MONDROS MÜTAREKESİ’NİN UYGULANMASI, İŞGALLER VE TEPKİLER
Mondros Mütarekesi hükümleri uyarınca 6 Kasım’da Çanakkale’ye gelen bir İngiliz heyeti ile yapılan
antlaşma neticesinde Boğazlar İngilizlere teslim edildi. 13 Kasım’da İstanbul 61 gemiyle gelen İngiltere’nin
Serap BOZPOLAT AYAN
AİİT Güz Dönemi Ders Notları
25
denetimine alındı. İstanbul’un bütün denetimi İtilafçıların eline geçiyordu. Politik ve askeri denetim İtilaf yüksek
komiseri Amiral Calthorpe’a verildi. Calthorpe, “hiçbir Türk’e hoşgörü göstermemek ısrarlı tutumumuz
olmuştur” ve “karşılıklı dostluk ve yakınlık kesinlikle yasaklanmıştır” diyerek işgalin şeklini belirtiyordu. Diğer
taraftan İngilizler antlaşmanın 7. maddesine dayanarak Çanakkale, Musul, Batum, Antep, Konya, Maraş, Bilecik,
Samsun, Merzifon, Urfa ve Kars’ı işgal ettiler.
Kasım 1918’de İngilizlerle birlikte İskenderun’a giren Fransızlar, Aralık 1918’de Dörtyol, Mersin, Adana,
Pozantı’yı ve bütün Toros tünellerini işgal ettiler. Daha sonra aralarında yaptıkları anlaşma gereği Antep, Urfa ve
Maraş İngilizler tarafından Fransızlara devredildi.
Önceleri pasif kalan İtalyanlar ise, Yunanistan lehine siyasi gelişmeler yaşanması üzerine Antalya,
Burdur, Kuşadası, Bodrum, Fethiye ve Marmaris’i işgal ettiler ayrıca Konya ve Akşehir’e de birer birlik
gönderdiler.
Tam manasıyla bir çöküş ve çözülme dönemine girilmişti.
1918 Haziranında, Sultan Reşat’ın ölümü üzerine 36. padişah olarak tahta çıkan VI. Mehmed
Vahideddin, devletin ve tahtının geleceğini, dönemin büyük devleti İngiltere’nin lütfuna bağlamıştı.
İngiltere Karadeniz Ordusu Komutanı General Milne, Londra’ya şu mesajı yollar: “VI. Mehmed,
İngilizlerin Türkiye’de idareyi mümkün olduğu kadar süratle ellerine almasını istiyor.”
Yüksek Komiser Yardımcısı Amiral Webb, 19 Ocak 1919’da Londra’ya durumu şöyle aktarmıştı:
“Görünürde memleketi işgal etmediğimiz halde, şimdi valilerini atıyor ya da görevden uzaklaştırıyoruz;
polislerini yönetiyor, basınlarını denetliyor, zindanlara girerek Rum ve Ermenileri işledikleri suçlara aldırmaksızın
serbest bırakıyoruz… Halife elimizde bulundukça İslam dünyası üzerinde ek bir denetleme aracına sahibiz…
Bildiğiniz gibi Padişah bizi buraya yerleştirmek istiyor.”
Damat Ferit sadarete getirilişini takip eden günlerde (9 Mart 1919) Amiral Webb’i ziyaret ederek şöyle
diyecektir: “Padişahın ve benim yegâne ümidimiz, Allah’tan sonra İngiltere’dir.”
Vahdettin, 30 Mart 1919’da Damat Ferit aracılığıyla, kendi eliyle yazdığı bir tasarıyı İngiliz Yüksek
Komiseri Amiral Calthorpe’a ulaştıracaktır. Özeti şudur: “Osmanlı Devleti 15 yıl müddetle İngiliz sömürgesi
olsun.”
Bu arada halk uzun yıllardan beri cephede ölümle, cephe gerisinde yoksullukla boğuşa boğuşa
tükenmiş, içine kapanmıştır.
Şubat ayında işgal edilen doğu vilayetlerinde sivil memurluklara Ermeniler atanıyor, işgale uğrayan
Karadeniz vilayetlerinde ise Pontus devleti kurma hayali için adımlar atılıyordu. Azınlıkların İtilaf işgalini kendi
çıkarlarına kullanacakları işgalcilerin büyük kentlere girişlerinde kendilerini sevinçle bağırlarına basan Rum ve
Ermeni kalabalıklarının davranışlarıyla anlaşılmıştı. Demiryollarında ve diğer kamu işletmelerinde olduğu gibi
idarede de Müslümanların yerine Hıristiyanlar getirilmeye başlandı. Devlet okulları açılınca yalnız Hıristiyanların
okula gitmeleri kararlaştırıldı. Büyük yetimhanelerin başına Hıristiyan misyonerler getirildi ve savaşta bütün
yakınlarını kaybetmiş binlerce Türk çocuğunun Hıristiyan olduğu ileri sürüldü.
İstanbul’daki Divan-ı Harp’in başında azınlıklar bulunuyor, şahitleri toplama görevi Patrikhane’ye
veriliyordu. Yüzlerce Türk aydını tutuklanıyor, Sansaryan Hanı’nda, Bekirağa Bölüğü’nde tutuluyordu. Basına
yoğun bir sansür uygulanıyor, halk tepkisizleştirilmeye çalışılıyordu.
Serap BOZPOLAT AYAN
AİİT Güz Dönemi Ders Notları
26
İşgal giderek ağırlaşıyor ve özellikle azınlıkların olduğu bölgelerde Türk kıyımlarına sebep oluyordu. Bu
arada savaş sonu anlaşmaları hazırlamak için toplanmış olan Paris Barış Konferansı’nda Osmanlı topraklarını
paylaşma faaliyetlerine yenileri ekleniyordu. Azınlıklar, konferansa başvurarak her geçen gün temeli olmayan
iddialarla daha fazla toprak talep ediyorlardı. İngiltere’nin Yakındoğu pazarlarının paylaşılması sırasında, bir
ajan-devlete, muhtemel bir Türk kıpırdanmasını bastıracak jandarmaya ihtiyacı vardı. İngiltere Başbakanı Lloyd
George, Yunanlarda karar kıldı ve kanlı ve uzun bir savaşa sebep olacak düşüncesini açıkladı: “Osmanlı
İmparatorluğu’nun mirasçısı Yunanistan’dır”. Nihayet konferansta, Yunan taleplerinin sonucu, daha önce
İtalyanlara vaat edilmiş olan İzmir ve çevresinin, Lloyd George’un önerisi ve Başkan Wilson’ın onayı ile Yunanlar
tarafından işgal edilmesine karar verildi.
Yunanlılar, İzmir, Aydın, Balıkesir, Uşak, Bursa, Afyon ve Kütahya’yı işgal ettiler ve bu işgalleri bütün bir
Batı Anadolu’yu kapsayacak şekilde genişlettiler.
İtilafçıların işgalleri ve Paris’te varılan anlaşmalar Osmanlı toplum ve hükümetinde çok farklı tepkiler
yaratmıştı. Osmanlılardan çoğu tek çözümün itilafçılarla, özellikle İngilizlerle anlaşmak olduğunu, ancak bu yolla
Tüklere bir şeyler kalabileceğini düşünüyorlardı.
İZMİR’İN İŞGALİ
İşgalin planı, 14 Mayıs’ta sabah saatlerinde kararlaştırıldı ve saat 09.00’da Kolordu Kumandanı Ali Nadir
Paşa’ya ve Vali İzzet Paşa’ya tebliğ edildi. Bunun üzerine Ali Nadir Paşa derhal Harbiye Nazırı Şakir Paşa’yla
iletişime geçti. Albay Süleyman Fethi, işgale direnmek için izin istiyordu. Şakir Paşa cevabında “işgal vukuuna
dair Babıâli’ye verilmiş bir malumat yoktur, amiralin bu teklifi, mütareke şartları hükümleri icabından olmakla,
muvafakat edilmesi lüzumu tabiidir.” diyordu. Ali Nadir Paşa’nın “efendim bunun bir Yunan işgaline yol açacağı
hakkında ısrarlı şayialar vardır” demesi üzerine de “bu gibi şayialara ehemmiyet vermeyiniz diyordu.
Akşam saatlerinde İngilizler ikinci bir nota daha verdiler:
“Mondros Mütarekenamesinin 7. maddesi gereğince, İtilaf devletleri namına, İzmir Yunan askeri
birlikleri tarafından işgal olunacaktır. Bu karar Babıâli’ye de bildirilmiştir. Çıkarma kuvvetleri yarın saat 08.00’de
İzmir’e ulaşacaklardır. Yunan deniz silahlı müfrezeleri, saat 07.00’den itibaren iskeleleri işgal edeceklerdir. Esef
verici olaylara meydan vermemek üzere, Osmanlı kıtaları bulundukları mahallerde kalmalıdır…”
Ali Nadir Paşa emrinde bulunan birliklere verdiği talimatta şunları söylüyordu: “İzmir müstahkem
mevkii tahkimat bölgesi, bugün öğleden sonra İtilaf devletleri kıtaları tarafından işgal edilecektir. Bu
bölgelerdeki komutanlar, subaylar ve erler, esef verici olayların olmaması için, garnizonlarından
çıkmayacaklardır… Bu işgal esnasında katiyen karşı konmayacak, işgale gelen İtilaf müfrezelerine gereken
kolaylıklar gösterilecektir.”
Bu emirler verilirken, işgali haber alan halk tepkisini koymaya başladı. İşgalden hemen önce 14 Mayıs
gecesi maşatlık bölgesinde büyük bir miting yapıldı. Binlerce Türk, İzmir’in Yunanistan’a ilhakını reddetti.
“Ey bedbaht Türk!
Wilson prensipleri adı altında, senin hakkın gasp ediliyor, namusun çiğneniyor. Buralarda Rum’un çok
olduğu ve Türkler’in Yunan’a iltihakını memnuniyetle kabul edeceği söylendi. Bunun neticesi olarak güzel
memleket Yunan’a verildi.
Şimdi sana soruyoruz:
Rum senden daha mı çoktur?..
Yunan hâkimiyetini kabule taraftar mısın?..
Serap BOZPOLAT AYAN
AİİT Güz Dönemi Ders Notları
27
Artık kendini göster… Bütün kardeşlerin maşatlıktadır. Oraya yüz binlerce toplan ve büyük çoğunluğunu
orada bütün dünyaya göster.
İlan ve ispat et…
Burada zengin, fakir, âlim, cahil yok. Fakat Yunan hâkimiyetini istemeyen bir kitle-i kaahire var.
Bu sana düşen en büyük vazifedir. Geri kalma! Hüsran ve pişmanlık fayda vermez. Binlerce yüz binlerce
maşatlığa koş ve Heyet-i Milliye’nin emrine itaat et!
İmza: Redd-i İlhak Heyet-i Milliyesi”
15 Mayıs 1919’da işgal başladı. İlk işgalci, saat 08.40’da karaya çıktı. Yerli Rumlar, Yunan ordusunu
karşılamak için büyük hazırlıklar yapmışlardı. Bütün Rum evlerine Yunan bayrakları asılmış, kızlar üzerlerinde
mavi beyaz elbiseler, ellerinde çiçeklerle, çocuklar ellerinde Yunan bayraklarıyla bekliyorlardı. Yunanlar karaya
çıktıklarında pek çok Rum askerlere sarılıp ağlamaya başladı. “Zito Venizelos” diye bağırıyorlardı. Karşılama
heyetinin başında bulunan İzmir Rum Metropoliti Hrisostomos, Yunan bayrağını öpüp, Albay Zafiriu’ya “hoş
geldiniz” diyecek, 3000 yıllık ayrılığın nihayet sona erdiği ve yıllardır maruz kaldıkları Türk zulmü ve esaretinden
kurtuldukları için Tanrı’ya minnet ve şükranlarını sunarak Yunan taburunu takdis ettikten sonra askerlere şöyle
seslenecekti: “Asker evlatlarım, Elen çocukları! Bugün ecdat topraklarını yeniden fethetmekle, İsa’nın en büyük
mucizesini göstermiş oluyorsunuz. Bu uğurda ne kadar Türk kanı döküp içerseniz, o kadar sevaba girmiş
olacaksınız. Ben de bir bardak Türk kanı içmekle onlara karşı kin ve nefretimi teskin etmiş olacağım. Haydi,
buyurunuz bütün azizler sizin arkanızda olacak. Atalarınızın toprakları sizi bekliyor”
Yunan işgaliyle beraber, Türk kıyımı da başlayacaktı. Büyük bir hızla öldürme ve yağma başladı. Yunan
askerler ve yerli Rumlar, Türklerin evlerini basıyorlar, kadınların ırzına geçiyorlar ve Türkleri türlü işkencelerle
öldürüyorlardı.
Süngülü Yunan müfrezeleri, saat kulesi karşısındaki Kışlaya girerek, kolordu komutanı başta olmak
üzere, emir gereği savaşmadan bekleyen Türk subaylarını itiş kakış içinde esir aldı. Yunanlılar esir aldıkları
subayları halk arasında yürüterek, Pasaport iskelesine getirdi. Bu arada mukavemet etmeme emri aldıkları için
direnmeyen Türk subaylar, sivil elbise giyerek halkın arasına karışmış Yunan askerler ve yerli Rumlar tarafından
saldırıya uğruyorlardı. Tabancayla, süngüyle ve dipçik darbeleriyle, 9 komutan şehit edildi, 27 subay kayboldu.
Esir alınarak Yunan gemilerine götürülen Türk memur ve lise öğrencilerine de Rum evlerinin çatılarından taş ve
kiremit parçaları atılıyordu. Esir alınarak sokaklarda yürütülenler “Zito Venizelos” diye bağırmaya zorlanıyordu.
Bunu reddeden Süleyman Fethi Bey, onlarca süngü darbesiyle şehit ediliyordu.
Olaylar sürerken, asker sivil yüzlerce Türk’ün yaşadığı eziyeti gördükçe buna dayanamayan Osman
Nevres (Hasan Tahsin), Kordon boyunda kilise çanları çalarken, ülkesinin işgalini izleyen zavallı kalabalıkları yardı
ve Yunan müfrezelerinin karşısına atladı: “Yaşasın Ulusumuz”. Aynı anda birkaç el tabanca sesi duyuldu. Yunan
Efzun Alayının en önde yürüyen sancaktarı yere yığıldı. Ardından yanındaki. Nevres’i fark eden işgalciler, kurşun
yağmuru ile Nevres’i şehit edip, naşını paramparça ettiler.
CEMİYETLER
1. MİLLÎ CEMİYETLER
Mondros mütarekesinin uygulama tarzı, galip devletlerin Türkiye’yi yok etme çabalarını açıkça
göstermekteydi. Bunlara karşı Padişah’ın ve Osmanlı Hükümeti’nin boyun eğmesi memleketi çok karanlık bir
yöne sürüklüyordu.
İşgal edilen yerlerde, Türklere esir muamelesi yapılıyor, azınlıklar alabildiğine şımartılıyordu. Ermeniler
ve Rumlar büyük devletlerin teşvikiyle taşkınlıklara başlayınca; yurdun hemen her tarafında, Türk halkı bir araya
Serap BOZPOLAT AYAN
AİİT Güz Dönemi Ders Notları
28
gelerek topraklarına göz dikenlere karşı cemiyetler kurmaya başladılar. Bu ilk örgütlenme biçimini Fevzi Çakmak
Paşa şöyle tanımlamaktadır. “Mondros Mütarekesi’nden sonraki aylarda, bir uçaktan Anadolu’ya baksaydınız
yer yer yanan ateşler görürdünüz. Bunlar pırıl pırıl yanan çoban ateşleridir. Bunlar “Müdafa-i Hukuk”
ateşleridir.”
Millî Mücadele döneminde, neredeyse memleketin her il ve ilçesinde bir millî teşkilat vardır. Ancak biz,
bunlardan sadece belli başlı birkaç tanesini ele alacağız.
1. Trakya Paşaeli Müdafaa-i Hukuk Cemiyeti: Derneğin amacı Trakya’nın Osmanlı Devleti’ne bağlılığını
ve toprak bütünlüğünü korumaktı. Bu cemiyet, Trakya’nın tarih, millet, ekonomi ve kültür yönlerinden Türk
olduğunu ispatlamak için yayınlar yapmıştır.
2. İzmir Müdafaa-i Hukuk-ı Osmaniye Cemiyeti: İzmir İli’nin Yunanlılara verileceğinin duyulmasının
ardından kurulan cemiyet, İzmir’in yabancılara verilmesini engellemek amacıyla Wilson İlkelerine dayanarak
bölgenin Türklüğünü göstermek için çalışmıştır.
3. Redd-i İlhak Heyet-i Milliyesi (İzmir Müdafaa-i Vatan Heyeti): Redd-i İlhak Cemiyeti Yunan işgaline
karşı İzmir'i savunmak, işgalin ilhakla sonuçlanmasını önlemek amacıyla kuruldu. İzmir’in işgalinden bir gün önce
yayımladığı bildiri ile halkı maşatlıkta toplaması ve İzmir’in Yunanlılar tarafından işgalini bütün Anadolu'ya
duyurma çabası en önemli faaliyetleri olmuştur.
4. Kilikyalılar Cemiyeti (Adana Müdafa-i Hukuk-ı Milliye): Adana ve dolaylarına yönelik Fransız ve
Ermeni emellerine karşı Türklüğün haklarını savunmak için faaliyet gösterdi. Millî Kongre Cemiyeti, millî
bilinçlenme ve millî kurtuluş davasına yayın yoluyla katkıda bulundu.
5-Trabzon Muhafaza-i Hukuk-ı Milliye Cemiyeti: Cemiyetin amacı, Trabzon ve yöresine yönelik Rum ve
Ermeni İddialarına karşı Türk ve Müslüman haklarını korumak ve bu amaç doğrultusunda siyâsî faaliyetlerde
bulunmak, bilimsel yayınlar yapmaktı. İkinci kongresinde silahlı mücadele kararı aldı. Cemiyet, Erzurum
Kongresi'nin toplanmasına öncülük eden iki cemiyetten birisi olarak Millî Mücadeleye önemli bir katkıda
bulundu.
6-Milli Kongre Cemiyeti: Rumların, İstanbul’da teşkilatlanıp Megali İdea uğrundaki çalışmalarına engel
olmak için kurulan cemiyetin başlıca amacı; bütün Kuvayı Milliye’yi birleştirmek, vatanın haklarını ve yararlarını
koruyacak ve gerçekleştirecek yolları ve araçları sağlamaktı.
7- Vilayat-ı Şarkiye Müdafaa-i Hukuk-ı Milliye Cemiyeti: Doğu Anadolu illerinin Ermenilere verilmek
istenmesi üzerine kurulan cemiyet, bölgenin Türk olduğunu kanıtlamaya yönelik yayınlar yaparak bölgedeki
Türklerin haklığını yönünde kamuoyu oluşturmaya çalışmıştır.
8- Anadolu Kadınları Müdafaa-i Vatan Cemiyeti: Türk kadınının Milli Mücadele’ye büyük bir kararlılıkla
katılışını simgeleyen cemiyet, 1919 yılında Sivas’ta Sivas Valisi Reşit Paşa’nın Eşi Melek Hanım ve arkadaşları
tarafından kurulmuştur. Bu cemiyet, İtilaf Devletleri ve İtilaf Devletleri’ni çeşitli yollarla protesto etmiş Milli
Ordu’ya para ve mal bağışı kampanyaları düzenlemiştir.
MİLLİ VARLIĞA DÜŞMAN CEMİYETLER
a) Mondros Mütarekesi’nden sonra şartların iyice ağırlaşması çeşitli çevrelerin olumsuz teşebbüslere
yönelmelerine sebep olmuştur. Örneğin bazıları, güçlü bir devletin idaresini kabul etmenin tek kurtuluş çaresi
olduğunu savunurken, bazı çevrelerde kurtuluşun ancak saltanat ve hilafete sıkı sıkı sarılmakla mümkün
Serap BOZPOLAT AYAN
AİİT Güz Dönemi Ders Notları
29
olabileceğini iddia ediyordu. Bir kısım cemiyet ise düşman ile çeşitli ittifaklar kuracak kadar ileri gitmişti. Bu
cemiyetlerin içerisinde ayrılıkçı düşüncelere sahip olanlar da mevcuttu. Bu cemiyetlerin başlıcaları şunlardır:
1. Sulh ve Selamet-i Osmaniye Cemiyeti: Kurtuluşun ancak İstanbul’da tamamen İngilizlerin baskısı
altında bulunan Sultan-Halifenin buyruklarına bağlı kalmakla mümkün olabileceğini iddia eden bu cemiyet aynı
zamanda İngiliz yanlısı bir siyaset takip etmekteydi. İstanbul’da kurulan bu cemiyetin üyeleri arasında hükümet
üyeleri ve önemli şahsiyetler bulunmakta idi.
2. Teali İslam Cemiyeti: Kurucusu ve yöneticileri medrese hocaları olan bu cemiyet de kurtuluşu
hilafete bağlılıkta görmüş ve İngiliz Muhipleri Cemiyeti ile yakın ilişki içersinde olmuştur. Milli mücadeleye karşı,
İngiliz sömürgeciliğini desteklemiştir.
3. Kürt Teali Cemiyeti: 1919 yılında Seyit Abdulkadir tarafından kurulan bu cemiyet İngiliz işbirliğiyle
Osmanlı’nın bir kısım topraklarında Kürt devleti oluşturmayı hedeflemiştir.
4. Hürriyet ve İtilaf Fırkası: İlk kez 1911 yılında kurulan bu fırka Mondros sonrası yönetimde etkin
olmuş ve Damat Ferit başkanlığında kurtuluşu İngiliz himayesinde aramıştır.
5. Wilson Prensipleri Cemiyeti: 1919 yılında İstanbul’daki bir grup aydın tarafından kurulan bu cemiyet
kurtuluşu Amerikan mandasında görmüştür.
6. İngiliz Muhipleri Cemiyeti: 1919’da kurulan bu cemiyete başta padişah ve Damat Ferit olmak üzere
pek çok devlet adamı üyedir ve amaç İngiliz mandasını sağlamaktır. Milli Mücadele’ye en fazla zarar veren
derneklerden bir tanesidir. Alemdar gazetesi cemiyetin kuruluş haberine şu notu eklemiştir:
“Cemiyet,memleketin en yüksek simalarının da onaylarıyla kurulmuş olup, ihmalimizden ötürü şimdiye kadar
açığa vuramadıkları sonsuz İngiliz sevgisinin belirlenmesine hizmet edecektir. Cemiyetin başka bir gayesi
olmayıp, vatanını, geleceğini düşünen her fert üye olur.”
b) AZINLIKLAR TARAFINDAN KURULAN CEMİYETLER
Mondros Ateşkes Antlaşması hükümlerinin mütarekeden hemen sonra uygulanmaya başlaması
Türkiye’de yaşayan azınlıkların faaliyetlerini yoğunlaştırmaya başlamasına sebep olmuştur. Yüzyıllar boyunca
Osmanlı Devleti’nin gayrimüslimlere karşı uygulamış olduğu müsamahakâr politikalar sayesinde kendi dini ve
milli kimlerini koruyabilen azınlıklar, İtilaf Devletleri’nin de teşvik destekleriyle Anadolu topraklarını parçalamak
ve faaliyet gösterdikleri bölgelerdeki Türk varlığına son vermek amacıyla çeşitli cemiyetler kurmuşladır. Bu
cemiyetlerin önemlileri şunlardır:
Rumlar Tarafından Kurulan Cemiyetler:
1. Mavri Mira Cemiyeti: Yunanistan destekli Rumlar tarafından kurulan bu cemiyetin amacı İstanbul,
Trakya ve Batı Anadolu’yu Yunanistan’a dahil etmek için uygun ortamı hazırlamaktı. Patrikhane ve din adamları
tarafından da desteklenen bu cemiyet kurduğu çetelerle çok sayıda Türk’ü katletmiş ve amaçlarına ulaşabilmek
amacıyla her türlü insanlık dışı eylemde bulunmuşlardır.
2. Pontus Rum Cemiyeti: Rum cemiyetlerinin en tehlikelisi ve en teşkilatlısı olan Pontus Rum
Cemiyeti’nin amacı; Karadeniz kıyıları ve iç kesimlerini de içine alacak bir Pontus Rum Devleti kurmaktı. Merkezi
İstanbul’da olan cemiyet, kurduğu çetelerle Karadeniz Bölgesi’nde katliamlar gerçekleştirmiştir.
Serap BOZPOLAT AYAN
AİİT Güz Dönemi Ders Notları
30
3. Rum Kordos Komitesi: Rumların silahlı örgütlerinden birisi de Rum Kordos Komitesi’dir. Rusya’dan
getirdikleri Rum ve Ermenleri silahlandırarak çeşitli Türk bölgelerine yerleştiren komite, özellikle Samsun ve
çevresinde faaliyet göstermişlerdir.
4. Küçük Asya Cemiyeti: Aydın ve Çevresinin Yunanistan’a verilmesini amaçlamışlardır.
Ermeniler Tarafından Kurulan Cemiyetler:
5. Hınçak Cemiyeti: 1887 yılında İsviçre’de Ermeniler tarafından bu cemiyetin amacı Doğu Anadolu
topraklarını da içine alacak Büyük Ermenistan Devletini kurmaktı.
6. Taşnak Sutyun Cemiyeti: 1890 yılında yine Ermeniler tarafından Tiflis’te kurulan bu cemiyet de
Hınçak Cemiyeti ile aynı amacı taşımaktaydı. Her iki cemiyet de Anadolu ve İstanbul’daki onlarca isyanı
düzenlemiş ve özellikle Güney ve Doğu Anadolu’da binlerce Türk’ü katletmişlerdir.
7. Yahudilerin Faaliyetleri: Mondros Ateşkes Antlaşması’ndan sonra Osmanlı Devleti’nin o zamana
kadar sadece iyilik ve himayesine mazhar olmuş Yahudiler de dostça ve dürüstçe davranmamışlardır. Nitekim
İstanbul’daki Yahudiler Rumlarla birlikte çalışmayı kabul etmiştir. Filistin’in artık İtilaf Devletleri’nin işgali altında
olması sebebiyle Osmanlı Devleti’nden toprak talebinde bulunmamışlarsa da kurdukları Nakabi ve Alyans adlı
cemiyetler aracılığıyla seslerini duyurmaya çalışmışlardır.
MİLLÎ DİRENİŞ BAŞLIYOR…
Anadolu’da işgaller çoğalırken İstanbul’da işler giderek kötüleşiyordu. Türk subaylarına yakalarında
yabancı isimlik taşıma zorunluluğu getirilmişti. Türk polisler öldürülüyor, katilleri yakalanamıyor, yakalananlar
da İtilafçıların baskılarıyla salıveriliyordu.
Tarih 10 Nisan 1919’u gösteriyordu. Vakit ikindiyi biraz geçmiş, onbinlerce insan Beyazıt Meydanı’nda
toplanmıştı. İdam sehpası kurbanını bekliyordu. Biraz sonra silahlı bir manganın arasında, üzerinde idam
gömleğiyle 35 yaşında Kemal Bey göründü. İdam sehpasına çıkarılıp, boynuna yağlı ilmek geçirildi. Kemal Bey’e
son sözleri sorulunca:
“Sevgili vatandaşlarım! Ben bir Türk memuruyum. Aldığım emri yerine getirdim. Vazifemi yaptığıma
vicdanım emindir… Beni ecnebilere yaranmak için asıyorlar. Eğer adalet buysa, kahrolsun böyle adalet!” dedi ve
deva etti: “Vatan uğrunda cephede ölen bir Mehmetçik gibi şehit gidiyorum. Çocuklarımı asil Türk milletine
emanet ediyorum. Allah vatanımıza ve milletimize zeval vermesin!”
Halkın “âmin” sesleri arasında bir ihanet sesi duyuldu: “Söyletmeyin bu alçak herifi!.. Hemen asın bu
köpeği. Ne duruyorsunuz…” İngiliz işbirlikçisi Sait Molla’nın sesiydi bu.
Boğazlıyan Kaymakamı Kemal Bey, vatanını savunduğu için işgalciler ve yerli işbirlikçileri tarafından
idam edilmişti.
Daha sonra Kemal Bey’i yalnız bırakmayan Tıbbiyeli gençlerden biri mezarı başında şunları söyledi:
“Dinle ey Türk Milleti! Müslümanlar dinleyin! Kemal’i şehit ettiler. Bilmiyorlar ki şehitlik mertebesine
ulaşmak isteyen binlerce Kemal sırada bekliyor. Ne bekliyoruz? Felaketimizi hazırlayan İngilizleri vatandan
atmak borcumuzdur…”
Serap BOZPOLAT AYAN
AİİT Güz Dönemi Ders Notları
31
İzmir’de Rumların yaptıkları dayanılmaz noktalara gelmişti. Teslim olmamaya niyetli ve kimseden çare
gelmediğini gören Urla halkı, 17 Mayıs 1919’da silahlı direniş başlatma kararı aldı. Bu ilk milis gücün oluşumu
anlamına geliyordu. Halk, alayın silah deposunu bastı ve depodaki 120 kadar tüfeğe ve cephaneye el koydu.
Karadeniz’de de milli direniş hız kazanmıştı. Karadeniz direnişin atardamarı olacaktı.
Büyük basındaki sansür nedeniyle İzmir’deki katliamdan habersiz olan halk, Redd-i İlhak Cemiyetinin
telgraflarıyla gerçeği öğreniyor, ulusal direniş başlıyordu. Hükümete, padişaha ve işgal kuvvetlerine protesto
telgrafları yağıyordu. Direniş öncesi Antalya halkı adına gönderilen protesto telgrafında şöyle deniyordu:
“… Hakkını, genel Barış Konferansının adaletinden bekleyerek savunamayan bir milletin, en son ümit
ışığı karşısında zelillikle, sabır ve sükûn ile uyumasına imkân kalmamıştır. Haklarımızı çiğneyenlere karşı
hükümetimizin görüşünü sabırsızlıkla bekliyoruz… Vatanın korunması için fiili gösterilere ve fedakâr hareketlere
hazırız. Milletin namusu ya varlığını silerek tarih sayfalarına geçmek ya da yaşamak hakkı olduğunu ispat etmek
ister.”
İzmir’in işgali Anadolu’da adeta bir bomba gibi patlamıştı. Kuvayi Milliye hareketi, bu işgalle birlikte
düşünce alanından eylem alanına çıkmıştı. Halk direnmeye hazırdı ancak hükümette direnecek siyasî irade
yoktu.
İstanbul’da da gençler harekete geçtiler. 18 Mayıs 1919 günü Darülfünun’da çok coşkulu bir toplantı
yapıldı. Pek çok konuşmanın birinde İzmir’den gelen bir Hukuk talebesi Hamit Şevket, “Memleket zaten
yanmıştır, yanacaksa bari şanlı olarak yansın! Protesto yapılsın.” diyordu. Hocaların bütün yatıştırma çabalarına
karşın gençler protesto kararı aldılar.
Mustafa Kemal’in Samsun’a çıktığı gün, Fatih Camii’nin önünde 80 bini aşkın Türk İzmir’in işgalini
protesto için toplandı. Konuşmaların yapıldığı kürsüye, siyah zemin üzerine beyaz ay yıldızlı bayrak asılmıştı.
Kürsüde ateşli konuşmalar yapıldı. Bu ilkti ama son olmayacaktı. 22 Mayıs 1919, Perşembe günü, Mustafa
Kemal Samsun’da isyan bayrağını açmaya hazırlanırken, İstanbul’da binler binlere karışıyor, Sultanahmet
mitingine 200 bin kişi katılıyordu.
Bütün bunlar yaşanırken işbirlikçiler de boş durmuyordu. Alemdar gazetesi şöyle yazıyordu: “İngilizleri
istiyoruz… Türklerin kendi güçleri adam olmalarına imkân yoktur. Bu acı ama hakikattir. Yatağımıza serilmeden
önce, bir kere daha Türkler ellerini İngiltere’ye uzatmalıdır. Zaten 3 gündür şehrin her tarafında Türkiye’nin
İngiliz mandasına terk edilmesi için imza toplanıyor. İmzalar 40 bine ulaşmıştır. Türkleri ancak İngiliz idaresi
koruyup kurtarabilir.”
İngiliz Muhipleri Cemiyetinin kurucularından Sait Molla, Anadolu’daki tüm belediye başkanlarına
telgraflar çekerek, öyle diyordu: “İngiliz taraftarlığı kuvvetlendirilmeli ve süratle yayılmalıdır. Türkiye için tek
kurtuluş yolu İngiliz idaresi altına girmektir…”
Diğer taraftan Teali İslam cemiyeti hazırladığı bildirilerle sesleniyordu: “… İngilizleri kızdırdınız,
üzerimize Yunanlıları musallat ettiler. Savaşta yenildikten sonra uslu oturmak ve yenilginin sonucuna katlanarak
sabırla telafi etmekten başka çare var mıdır?... Ey yalancı ve azılı eşkıyalar! … Yağmacılar… Kendinize ne hakla,
ne yüzle ne utanmazlıkla Kuva-yi Milliye unvanını veriyorsunuz? Milleti öldürerek mahvederek milletin hakkını
savunacaksınız öyle mi? Utanmaz hainler, artık yetişir, yakamızı bırakın…”
Tarih 27 Mayıs 1919, propagandalar artıyordu. Hürriyet ve İtilaf şunları söylüyordu: “Mukavemet
hakkındaki teşviklere kapılmayınız. Felaket getirir! Memleketimizdeki subayların bir dikili ağacı yoktur. Onlar
şimdiden sonra subay kalamayacakları için milleti kendi emellerine alet etmek istiyorlar. Onlara uymayınız.
Almanlar, Avusturyalılar, Bulgarlar müttefikimiz olduğu halde biz İtilaf devletleriyle başa çıkamadık. Şimdi biz mi
Serap BOZPOLAT AYAN
AİİT Güz Dönemi Ders Notları
32
üç beş kişi ile çıkacağız? Biz hükümetten daha mı iyi biliriz? Elbette bize zararı var ki, hükümet sükûneti
emrediyor.”
MUSTAFA KEMAL
İSTANBUL’DAN SAMSUN’A
Mondros Mütarekesi’nin imzalandığı gün Yıldırım Orduları Grup Komutanlığı’na atanan Mustafa Kemal,
mütarekeye ilk itiraz edenlerden birisi olmuştu. Bulunduğu bölgenin işgaline direneceğini bildirmesinin
ardından Yıldırım Orduları Grubu ve 7. Ordu lağvedilerek Mustafa Kemal, Harbiye nezareti emrine verildi. 10
Kasım’da Adana’dan hareket eden Mustafa Kemal, İtilaf donanmalarının boğaza girdiği gün, 13 Kasım 1918’de
İstanbul’a vardı. Gördüğü manzara karşısında söylediği söz geleceğe işaret ediyordu: “Geldikleri gibi giderler.”
İstanbul günlerinde Mustafa Kemal arkadaşları ile temasa geçerek kurtuluş çareleri aramaya koyuldu.
Devamlı olarak Meclis üyeleriyle, padişahla görüşüyor, fakat bu görüşmelerden hiçbir sonuç alamıyordu. Ali
Fethi Bey’le beraber Minber isimli işgale muhalif bir gazete çıkarıyordu. Bu arada maaşı kesilmiş ve yaveri de
alınmıştı. İstanbul’da ilk önce yeni bir hükümet hatta yeni bir padişah arayışı içine girildi. Bir süre sonra
yenilerinin de düşman süngüsünden kurtulamayacağı anlaşıldığından milletin kurtuluşu için Anadolu’ya gitmek
zarureti doğdu. Mustafa Kemal, Anadolu’ya geçmenin yollarını aramaya başladı. Bu esnada Karabekir Paşa, 15.
Kolordu Komutanı olarak, Ali Fuat Paşa da 20. Kolordu Komutanı olarak Anadolu’ya gitmişlerdi.
Mustafa Kemal için Anadolu’ya gitmek fırsatı, Amiral Calthorpe’un 21 Nisan 1919’da hükümete verdiği
bir nota ile çıktı. Karadeniz bölgesinde Pontuscu Rumlar İngilizlerin Samsun’a asker çıkarmasından ve Rusya’dan
bu bölgeye yüzlerce Rum getirilmesinin ardından, faaliyetlerini ve katliamlarını iyice artırmışlardı. Ne var ki artık
Türkler de kendilerini savunmaya, mümkün olduğunca silahlanmaya başlamışlardı. Bölgede işler karışıyordu.
İngilizler kendi şımarttıkları çocuğun oyuncağı olmuştu. Verilen nota bölgedeki karışıklıkların sebebini Türkler
olarak gösteriyor ve bu karışıklığa son verilmesi isteniyordu. Bunun üzerine bölgeye derhal bir yetkili komutan
gönderilmesi ihtiyacı doğdu. Dâhiliye Nazırı Mehmet Ali Bey, görev için Mustafa Kemal’i önerdi. (Mustafa
Kemal’in seçilmesinde en büyük yardımı dönemin Genelkurmay Başkanları Fevzi Çakmak ve Cevat Çobanlı ile
İkinci Başkan Kazım İnanç’ın ve kabinedeki İçişleri Bakanı Mehmet Ali Bey’in yaptıkları anlaşılmaktadır.) Damat
Ferit, Mustafa Kemal’in atanması söz konusu olduğunda durumu İngilizlere de bildirme gereği duymuştu.
Anlaşma devletlerinin de görüşleri alındıktan sonra Harbiye Nazırı Şakir Paşa, Mustafa Kemal’i çağırtarak
kendisine Samsun bölgesine ilişkin bir dosya vermiş ve oraya gidip sorunu yerinde incelemesini önermişti.
Mustafa Kemal’in de bu teklifi kabul etmesi üzerine, hükümet ve padişah tarafından 30 Nisan 1919’da, Mustafa
Kemal Paşa, 9. Ordu Kıtaatı Müfettişliğine tayin edildi.
Mustafa Kemal Paşa’ya verilen görev açıktı: Bölgede (Türklerden kaynaklanan(!)) asayişsizliğe son
vermek, iç asayişi yeniden sağlamak, bölgede varlığından söz edilen (Türklerin elinde bulunan) silah ve
cephaneyi bir an evvel toplattırmak, Türklere ait teşkilatları dağıtmak.
Görev yalnızca askeri değil aynı zamanda idari idi. Görev bölgesi Trabzon, Van, Sivas ve Erzurum
vilayetleri ile Erzincan ve Samsun sancaklarını içine alıyordu.
Sultan Vahidettin ordu müfettişliğine atadığı Mustafa Kemal’den şunları istiyordu:
“Doğu illerinin saltanata bağlı ve saf halkını aleyhimize kışkırtan bu komitacıların en hızlı bir biçimde ve
çok kısa bir zamanda ortadan kaldırılmaları çarelerine yönelmenizi sizden istemekteyiz. Allah korusun, bu
kışkırtmalar ve bu karışıklıklar devam ederse, Anlaşma devletlerinin bundan yararlanarak henüz işgal edilmemiş
bu yöreye asker göndermeleri gerçekleşebilir. O zaman ülkemizin en kudretli bir bölgesi de elimizden çıkmış olur.
Serap BOZPOLAT AYAN
AİİT Güz Dönemi Ders Notları
33
Büyük devletlerin bu alanda kurmak istedikleri Ermeni ve Kürt devletlerinin kurulmasına yol açılmış olur. Buna
meydan vermemenizi sizden bekliyorum.”
Mustafa Kemal’in padişaha yanıtı şöyle olmuştu:
“Bu bölgede kurulma olasılığı bulunan bir Ermenistan ve Kürdistan kurulmasına neden ve bahane
sayılacak en küçük bir duruma meydan vermeyeceğim. Bunu size arz etmeyi görev bilirim.”
Bütün hazırlıklar yapıldıktan sonra 16 Mayıs 1919’da Bandırma Vapuru ile İstanbul’dan ayrılan Mustafa
Kemal, vapuru arayan İngiliz birliklerinin ardından şöyle diyecekti:
“Bunlar işte böyle… Yalnız demire, çeliğe ve silah kuvvetine dayanırlar. Bildikleri yalnız madde. İstiklali
uğrunda ölmeye karar vermiş bir milletin kuvvet ve kudretini asla anlayamazlar. Biz Anadolu’ya ne silah ne
cephane götürüyoruz. Biz Anadolu’ya ideali ve imanı götürüyoruz.”
